%\chapterimage{Geometrijska.jpg} % Chapter heading image

\chapter{Uklon}
V tem poglavju bomo spoznali enega najznačilnejših pojavov valovne 
optike -- uklon. Zapisali bomo splošni uklonski integral in obravnavali
dva približka, Fraunhoferjevega in Fresnelovega. Z izračunom 
bomo pojasnili značilne uklonske slike in zapisali uklonsko
omejeno ločljivost optičnih naprav. Na koncu poglavja sledi matematično
zahtevnejša izpeljava Kirchhoffovega uklonskega integrala. 

\section{Uklonski integral}
Svetloba se uklanja, kadar vpada na oviro, katere velikost je primerljiva z valovno  
dolžino svetlobe, ali se širi skozi podobno veliko odprtino v zaslonu. 
V geometrijski optiki se svetloba širi po ravnih črtah, ki po 
najkrajši poti povezujejo začetno in končno točko. V tej sliki za oviro 
nastane ostra senca, v katero se svetloba ne širi. Po uklonski teoriji
svetloba seže deloma tudi v območje sence. Poleg tega, da se valovanje širi
v območje geometrijske sence za ovirami, se v njem pojavijo ojačitve
in oslabitve, ki predstavljajo značilne uklonske slike.

Naj ravno sinusno potujoče valovanje vpada na zaslon, v katerem je majhna odprtina.
Ta zaslon imenujemo objektni zaslon. Iščemo uklonsko sliko, ki nastane
za odprtino na tako imenovanem opazovalnem zaslonu (glej sliko~\ref{fig:05_shema}).
Pri tem  zanemarimo vektorsko naravo polja oziroma
polarizacijo in jakost električnega polja obravnavamo kot skalarno količino.

\begin{figure}[ht]
\centering
\def\svgwidth{90truemm} 
\input{slike/05_skica01.pdf_tex}
\caption{Ravni valovi vpadajo na objektni zaslon, v katerem je odprtina. 
Na opazovalnem zaslonu v točki $P_0$ opazujemo jakost električnega polja v
odvisnosti od vpadnega polja v točki $P$.}
\label{fig:05_shema}
\end{figure}

Naša naloga je poiskati jakost električnega polja v točki $P_0$ na opazovalnem zaslonu, 
do katere vodi vektor $\mathbf{r}_0$, v odvisnosti od vrednosti polja v točki $P$
na objektnem zaslonu, do katerega vodi vektor $\mathbf{r}$.

Po Huygensovem načelu iz vsake točke $P$ v odprtini izhaja sekundarno krogelno valovanje, 
katerega amplitudo določa polje, ki vpada na objektni zaslon. Če je vpadno valovanje
ravni val, velja $E(\mathbf{r}) = E_0$ za vsak $\mathbf{r}$. Za nastanek slike
v točki $P_0$  na opazovalnem zaslonu seštejemo prispevke sekundarnih
polj iz vseh točk odprtine v objektnem zaslonu. 

Uklonsko sliko v točki $P_0$ tako z enačbo zapišemo kot:
\boxeq{eq:05_01}{
E_{P0} = E (\mathbf{r}_0) = \int_A \frac{i}{\lambda} E_0~\frac{e^{ikR(\mathbf{r})}}{R(\mathbf{r})}~ dS,
}
pri čemer integriramo po celotni površini odprtine $A$. Ulomek v integralu predstavlja
krajevni del krogelnih valov, $\lambda$ pa je valovna dolžina vpadne svetlobe. Predfaktor
v obliki $i/\lambda$ bomo izpeljali v razdelku~\ref{chap:Kirchhoff}.
\begin{remark}
Uklonski integral je prvotno zapisal Fresnel, vendar je namesto predfaktorja 
$i/\lambda$ uvedel eksperimentalno določeno konstanto. Predfaktor $i/\lambda$ je 
izpeljal Kirchhoff. Popolnejši zapis predfaktorja je oblike $i \chi(\mathbf{r})/\lambda$,
pri čemer $\chi$ predstavlja smerni faktor. Kadar je značilna razsežnost odprtine v 
objektnem zaslonu $d$ bistveno manjša od oddaljenosti do opazovalnega zaslona, 
je $\chi \approx 1$ in predfaktor se prevede na zapisano obliko. 
\end{remark}

Namesto integracije sekundarnega valovanja po območju odprtine $A$, lahko vpeljemo
tako imenovano aperturno funkcijo $f(\mathbf{r})$. Njena vrednost je na mestu odprtine enaka $1$,
sicer je enaka $0$. Zapis z aperturno funkcijo omogoči integracijo po celotni dvodimenzionalni
ploskvi, ki opisuje objektni zaslon. Zapis je uporaben tudi za splošen primer, ko je zaslon
delno prozoren in le delno prepušča svetlobo. Polje v ravnini objektnega zaslona potem zapišemo kot:
\beq
E(\mathbf{r}) = f(\mathbf{r})E_0.
\label{eq:05_02}
\eeq
Določimo koordinatni sistem na objektni in opazovalni ravnini, ki ju bomo potrebovali
za izračun uklonskega integrala. Objektno ravnino
opišemo kot ravnino s koordinatama $x$ in $y$, vzporedno opazovalno ravnino pa kot ravnino
s koordinatama $\xi$ in $\eta$. Izhodišči obeh koordinatnih sistemov naj ležita 
na skupni osi $z$, ki jo imenujemo optična os sistema (glej sliko~\ref{fig:05_koordinate})
in je pravokotna na obe ravnini.
\begin{figure}[ht]
\centering
\def\svgwidth{120truemm} 
\input{slike/05_koordinate.pdf_tex}
\caption{Optična os sistema (os $z$) povezuje središči obeh ravnin, objektne ($x,y$) in 
opazovalne ($\xi, \eta$). Razdalja med točko v odprtini $P$ in točko na opazovalnem zaslonu $P_0$
je $R$.}
\label{fig:05_koordinate}
\end{figure}

Točko $P$ na objektnem zaslonu opišemo s krajevnim vektorjem:
\beq
P: \mathbf{r} = (x,y,0),
\label{eq:05_03}
\eeq
točko $P_0$ na opazovalnem zaslonu pa s krajevnim vektorjem:
\beq
P_0: \mathbf{r}_0 = (\xi,\eta,z_0).
\label{eq:05_04}
\eeq
Uporabimo uklonski integral (enačba~\ref{eq:05_01}) in zapišemo:
\boxeq{eq:05_05}{
E(\xi, \eta, z_0) = \frac{i}{\lambda} \int_{-\infty}^{\infty}
\int_{-\infty}^{\infty} f(x,y) E_0~\frac{e^{ikR}}{R}~ dx\,dy.
}
V izrazu za krogelne valove nastopa razdalja $R$ med točkama $P$ in $P_0$, za
katero velja:
\beq
R = \sqrt{(\xi-x)^2 + (\eta - y)^2 + z_0^2}.
\label{eq:05_06}
\eeq

Natančna obravnava uklonskega integrala je zelo zahtevna, zato se poslužujemo približkov.
Glede na to, kako natančno obravnavamo izraz za $R = R(x,y,\xi, \eta, z_0)$ v uklonskem
integralu (enačba~\ref{eq:05_05}), ločimo med različnimi uklonskimi približki. Najbolj 
znana sta Fraunhoferjev in Fresnelov približek.

\section{Fraunhoferjev uklon}
O Fraunhoferjevem uklonu oziroma natančneje Fraunhoferjevem uklonskem približku govorimo,
kadar razdaljo $R$ med točko v odprtini in točko na zaslonu v uklonskem integralu 
(enačba~\ref{eq:05_05}) razvijemo do prvega reda. Zapišemo:
\beq
R = \sqrt{(\xi-x)^2 + (\eta - y)^2 + z_0^2} =
\sqrt{\xi^2+\eta^2 +z_0^2 - 2\xi x - 2 \eta y + x^2 + y^2}.
\label{eq:05_07}
\eeq
Vpeljemo $R_0$ kot razdaljo od izhodišča do točke na zaslonu, za katero velja 
$R_0^2 = \xi^2 + \eta^2 + z_0^2$ (glej sliko~\ref{fig:05_koordinate}). Nato korensko
funkcijo razvijemo do prvega reda in ohranimo le člene, ki so linearni v $x$ in $y$. 
Dobimo:
\beq
R = \sqrt{R_0^2 \left(1 - \frac{2\xi x}{R_0^2} - \frac{2\eta y}{R_0^2} + \frac{x^2+y^2}{R_0^2}
\right)} \approx 
R_0 - \frac{\xi x}{R_0} - \frac{\eta y}{R_0}.
\label{eq:05_10}
\eeq
Člen v uklonskem integralu, ki opisuje krogelne monokromatske valove, z upoštevanjem razvoja
(enačba~\ref{eq:05_10}) zapišemo kot:
\beq
\frac{e^{ikR}}{R} \approx \frac{e^{ikR_0} e^{-ik\xi x /R_0} e^{-ik\eta y/R_0}}{R_0}.
\label{eq:05_11}
\eeq
Ker je odvisnost od koordinat $x$, $y$, $\xi$ in $\eta$ v imenovalcu znatno 
šibkejša kot v števcu, smo jo v imenovalcu zanemarili. 

Enačba~(\ref{eq:05_05}) se z upoštevanjem razvoja prepiše v:
\boxeq{eq:Fraunhofer}{
E(\xi, \eta, z_0) = \frac{i}{\lambda} 
\frac{E_0 e^{ikR_0}}{R_0}
\int_{-\infty}^{\infty} \int_{-\infty}^{\infty} 
f(x,y)~ e^{-ik\xi x /R_0} e^{-ik\eta y/R_0} dx\,dy.
}

Vpeljemo še smerna oziroma uklonska kota, za katera privzamemo, da sta majhna:
\beq
\sin \vartheta_\xi \approx \vartheta_\xi = \frac{\xi}{R_0}
\qquad \mathrm{in}
\qquad
\sin \vartheta_\eta \approx \vartheta_\eta = \frac{\eta}{R_0},
\label{eq:05_13}
\eeq
ter z njimi povezani prostorski frekvenci:
\beq
\omega_\xi = k \vartheta_\xi
\qquad \mathrm{in}
\qquad
\omega_\eta = k \vartheta_\eta.
\label{eq:05_14}
\eeq
Pogosto naredimo še približek $R_0 \approx z_0$, s katerim uklonski integral 
v Fraunhoferjevem približku zapišemo kot:
\boxeq{eq:Fraunhoferjev}{
E(\omega_\xi,\omega_\eta) = \frac{i}{\lambda} \frac{E_0 e^{ikz_0}}{z_0}
\int_{-\infty}^{\infty}
\int_{-\infty}^{\infty} f(x,y) e^{-i\omega_\xi x} e^{-i \omega_\eta y} dx\, dy.
}

Iz enačbe~(\ref{eq:Fraunhoferjev}) je razvidno, 
da je uklonska slika objekta v Fraunhoferjevem uklonskem približku
enaka 2D Fourierevi transformiranki aperturne funkcije tega objekta. 

\begin{remark}
Uklonski integral smo zapisali za splošno aperturno funkcijo $f(x,y)$. Ta lahko
opisuje odprtino v zaslonu ali pa oviro, na katero svetloba vpada. 
Babinetovo načelo (po francoskem fiziku Jacquesu Babinetu, 1794--1872) pravi, 
da je uklonska slika ovire enaka uklonski sliki odprtine v zaslonu, 
ki je enake oblike in enake velikosti kot ovira. 
\end{remark}

\subsection*{Fresnelovo število}
Poiščimo kriterij, ki določa, kdaj lahko uporabimo navedeni približek. Spomnimo se, da smo
v razvoju izraza za $R$ zanemarili kvadratni člen (enačba~\ref{eq:05_10}), ki 
nastopa v obliki $\exp(ik(x^2 + y^2)/2R_0)$ in torej prinaša nek dodatni fazni zamik. 
Da je ta člen res zanemarljiv, mora za vse vrednosti $x$ in $y$ znotraj odprtine veljati:
\beq
\frac{k(x^2+y^2)}{2R_0} \ll 2 \pi.
\label{eq:05_15}
\eeq
Privzamemo, da je $(x^2+y^2)_\mathrm{max} = d^2$, pri čemer $d$ meri karakteristično razsežnost 
odprtine v objektnem zaslonu. Sledi:
\beq
\frac{kd^2}{2R_0}  = \frac{2\pi}{\lambda}\frac{d^2}{2R_0}\ll 2 \pi.
\label{eq:05_16}
\eeq
Vpeljemo Fresnelovo število $F$ kot:
\beq
F  = \frac{d^2}{\lambda R_0}.
\label{eq:05_17}
\eeq
Fraunhoferjev uklonski približek je veljaven, kadar velja:
\beq
F \ll 1. 
\label{eq:05_18}
\eeq
Pogoj je ekvivalenten zahtevi, da je: 
\beq
R_0 \gg \frac{d^2}{\lambda}.
\label{eq:05_19}
\eeq
Tipične vrednosti $R_0 \approx z_0$  morajo biti za veljavnost Fraunhoferjevega 
približka dosti večje od dimenzij odprtine, zato 
Fraunhoferjevemu približku rečemo tudi približek daljnjega polja. 

\begin{example}{\bf Veljavnost Fraunhoferjevega približka.}
\label{ex:fh}
Naj bo valovna dolžina vpadne svetlobe $\lambda=500~\si{nm}$. Če je tipična 
razsežnost odprtine $d = 1~\si{\micro\metre}$, je veljavnost 
Fraunhoferjevega približka pri oddaljenosti od zaslona 
$R\gg 2~\si{\micro\metre}$. Pri razsežnosti
$d = 10~\si{\micro\metre}$ velja $R\gg 200~\si{\micro\metre}$, 
pri $d = 100~\si{\micro\metre}$ velja $R\gg 2~\si{\centi\metre}$ in 
pri $d = 1~\si{\milli\metre}$ velja Fraunhoferjev približek za
$R\gg 2~\si{\metre}$. Pri majhnih odprtinah je torej Fraunhoferjev približek
preprosto izpolniti, že pri milimetrskih odprtinah
pa mora biti zaslon oddaljen vsaj nekaj metrov. 
\end{example}

Preden obravnavamo primere Fraunhoferjevega uklona, si oglejmo še interpretacijo 
Fraunhoferjevega približka. Zamislimo si enodimenzionalno režo, ki se razteza v smeri 
osi $x$. Fazni zamik sekundarnih sferičnih valov, ki izvirajo iz reže pri danem $x$ 
in se zberejo v eni točki na zaslonu, se po enačbi~(\ref{eq:05_11}) spreminja z lego $x$ kot:
\beq
\Delta \phi = \frac{k \xi x}{R_0}.
\label{eq:05_20}
\eeq
Primerjamo to z faznim zamikov ravnih valov, ki potujejo v smeri $\vartheta_\xi \approx
\xi/R_0$ glede na os $z$:
\beq
\Delta \phi = k x \vartheta_\xi.
\label{eq:05_21}
\eeq
Vidimo, da sta fazna zamika (enačbi~\ref{eq:05_20} in \ref{eq:05_21}) enaka. 
V Fraunhoferjevem približku je torej uklonjeno valovanje
enako ravnim valovom, ki se širijo pod kotom $\vartheta_\xi$ 
(skica~\ref{fig:05_ravnivalovi}).
\begin{figure}[h]
\centering
\def\svgwidth{75truemm} 
\input{slike/05_ravnivalovi.pdf_tex}
\caption{V Fraunhoferjevem približku so uklonjeni valovi ravni valovi. Približek
velja za velike oddaljenosti od zaslona, zato mu pravimo tudi približek
daljnjega polja.}
\label{fig:05_ravnivalovi}
\end{figure}

Za veljavnost Fraunhoferjevega približka mora biti opazovalni zaslon zelo
oddaljen od odprtine, na kateri se svetloba uklanja. Tej nepraktični 
postavitvi se lahko izognemo, če za objektni zaslon postavimo zbiralno 
lečo in uklonsko sliko opazujemo v njeni goriščni ravnini (slika~\ref{fig:05_2DFourier}). 
Zbiralna leča namreč snop vzporednih žarkov zbere v eni 
točki v goriščni ravnini leče. Na podoben način na vpadni strani svetlobo, ki 
izhaja iz točkastega svetila v gorišču leče, preslikamo v snop vzporednih žarkov (kolimiramo)
in dosežemo enakomerno osvetlitev
objektnega zaslona z vpadnim snopom ravnih valov.
Z dodatim ustreznim spektralnim filtrom ustvarimo 
monokromatsko valovanje.
\begin{figure}[ht]
\centering
\def\svgwidth{80truemm} 
\input{slike/05_2DFourier.pdf_tex}
\caption{Ravne valove, ki nastanejo pri Fraunhoferjevi uklonski sliki, lahko opazujemo v
veliki oddaljenosti, ali pa jih zberemo z lečo v goriščni ravnini. Tako v goriščni
ravnini nastane 2D-Fouriereva transformiranka aperturne funkcije.}
\label{fig:05_2DFourier}
\vglue-5truemm
\end{figure}

\begin{remark}
Opisani sistem je analogna naprava za izračun 2D-Fouriereve transformacije izbranega 
delno prozornega objekta ali vzorca.
\end{remark}

\begin{example}{\bf Fraunhoferjev uklon na reži širine $d$.}
Obravnavajmo uklon svetlobe z valovno dolžino $\lambda$, ki v obliki ravnih valov 
vpada na zaslon z režo širine $d$. Uklonsko sliko na oddaljenem opazovalnem zaslonu
izračunamo iz enačbe~(\ref{eq:Fraunhoferjev}), pri čemer je funkcija $f(x)$ enaka 1 za
$-d/2<x<d/2$, sicer je 0. Integral po smeri $y$ in ostale predfaktorje združimo
v konstanto $K$ in zapišemo:
\beq
E(\omega_\xi) = K \int_{-d/2}^{d/2} e^{-i\omega_\xi x} dx \approx
\frac{K}{-i\omega_\xi}\left(e^{-i\omega_\xi d/2}- e^{i\omega_\xi d/2}\right)\!\!.
\label{eq:05_22}
\eeq
Z upoštevanjem izraza za $\sin(x)$ dobimo:
\beq
E(\omega_\xi) = \frac{2K}{\omega_\xi} \sin\left(\omega_\xi d/2\right) = 
Kd\,
\frac{\sin\left(\omega_\xi d/2\right)}{\omega_\xi d/2}.
\label{eq:05_23}
\eeq
Gostota svetlobnega toka uklonjene svetlobe na opazovalnem zaslonu je tako:
\boxeq{eq:uklon1reza}{
j(\vartheta) = j_0 \left(\frac{\sin\left(kd\sin \vartheta/2\right)}{kd\sin\vartheta/2}\right)^2\!\!,
}
pri čemer so $k$ valovno število, $d$ širina reže in $\vartheta$ uklonski kot. Gostoto
toka smo normirali, tako da je v smeri naravnost (pri $\vartheta = 0$) enaka $j_0$.
Relativna intenziteta uklonjene svetlobe v odvisnosti od uklonskega kota $\vartheta$ 
je prikazana na sliki~\ref{fig:05_1Reza}.
\begin{figure}[ht]
\centering
\def\svgwidth{90truemm} 
\input{slike/05_Fraunhofer_1.pdf_tex}
\caption{Zgoraj: simulacija uklonske slike laserskega snopa na eni uklonski reži. Spodaj:
Odvisnost relativne intenzitete uklonjene svetlobe v odvisnosti od uklonskega kota.}
\label{fig:05_1Reza}
\end{figure}
\begin{figure}[ht]
\centering
\includegraphics[width=90truemm]{slike/05_photos_Fraunhofer.jpg}
\caption{Fotografija Fraunhoferjeve uklonske slike na eni reži}
\label{fig:05_FranuhoferFoto}
\end{figure}

V smeri naprej je intenziteta uklonjene svetlobe največja, nato z naraščajočim
kotom pojema, dokler ne doseže vrednosti 0. Pri večjih kotih se pojavijo stranski
vrhovi, vendar je njihova intenziteta znatno manjša kot v osrednjem vrhu. 

Uklonske kote, pri 
katerih se pojavijo oslabitve, izračunamo preprosto iz enačbe~(\ref{eq:uklon1reza}), tako da
števec postavimo na nič. Sledi:
\beq
kd \sin \vartheta/2 = N\pi \qquad \mathrm{in} \qquad \sin \vartheta = \frac{N\lambda}{d},
\label{eq:05_24}
\eeq
pri čemer je $N$ celo število. Lego vrhov je treba določiti numerično, saj 
vrhovi ne ležijo točno na sredini med dvema oslabitvama. Povejmo še, da 
se z naraščajočo širino reže $d$ uklonski vrhovi gostijo in uklonska slika oža
(slika~\ref{fig:05_Rezad}\,a). Po drugi strani se pri zelo ozkih režah uklonski 
vrhovi razširijo in celotna uklonska slika seže globoko v območje sence 
(slika~\ref{fig:05_Rezad}\,b).
\begin{figure}[ht]
\centering
\def\svgwidth{110truemm} 
\input{slike/05_Fraunhofer_d.pdf_tex}
\caption{Shema Fraunhoferjeve uklonske slike na eni reži. 
Širša reža da razmeroma ozke vrhove in ozko
uklonsko sliko (a), ozka reža pa široke uklonske vrhove, ki sežejo globoko v območje 
geometrijske sence (b).}
\label{fig:05_Rezad}
\end{figure}
\vglue-5truemm

\end{example}

\begin{example}{\bf Fraunhoferjev uklon na pravokotni reži.}
 V prejšnjem primeru smo obravnavali enodimenzionalni primer uklona, v tem
 primeru pa integral razširimo v dve dimenziji. Ker sta integrala v izrazu
 za uklonsko sliko (enačba~\ref{eq:Fraunhoferjev}) povsem ekvivalentna, 
 lahko rezultat preprosto zapišemo. Za pravokotno režo z merama 
 $a$ v smeri $x$ in $b$ v smeri $y$ uklonsko sliko zapišemo kot:
 \beq
 j = j_0 \left(\frac{\sin\left(ka\sin \vartheta_\xi/2\right)}{ka\sin\vartheta_\xi/2}\right)^2
 \left(\frac{\sin\left(kb\sin \vartheta_\eta/2\right)}{kb\sin\vartheta_\eta/2}\right)^2\!\!,
 \eeq
 pri čemer smo izhodišče postavili na sredino odprtine. Uklonski vzorec
 je prikazan na sliki~\ref{fig:05_pravokot}.
 \begin{figure}[ht]
\centering
\centering
\includegraphics[width=100truemm]{slike/05_pravokot.png}
\caption{Simulacija uklonske slike na pravokotni reži
za razmerje stranic $a:b = 1:2$.}
\label{fig:05_pravokot}
\end{figure}
\vglue-5truemm

\end{example}

\begin{example}{\bf Fraunhoferjev uklon na sistemu $N$ vzporednih rež.}
Naj bo v objektni ravnini $N$ vzporednih rež debeline $d$, perioda ponavljanja
rež pa naj bo $D$. Izračunajmo uklonsko sliko, ki nastane na opazovalnem zaslonu.

Podobno kot smo izračunali uklonsko sliko na eni reži, izračunamo tudi uklonsko sliko
na več vzporedih režah. Prepustnostna funkcija $f$ je enaka 1 v vsaki reži, med
režami in zunaj območja rež pa je enaka 0. Zapišemo:
\beq
E(\omega_\xi) = K
\left( \int_{-d/2}^{d/2} e^{-i\omega_\xi x} dx + \int_{D-d/2}^{D+d/2} e^{-i\omega_\xi x} dx +
\int_{2D-d/2}^{2D+d/2} e^{-i\omega_\xi x} dx + ... \right)\!\!.
\label{eq:05_25}
\eeq
Integrale izračunamo in dobimo:
\beq
E(\omega_\xi) = \frac{K}{-i\omega_\xi}
\left(e^{-i\omega_\xi d/2}- e^{i\omega_\xi d/2} \right) \left(1 + e^{-i\omega_\xi D} + 
e^{-i\omega_\xi 2 D} + ...\right)\!.
\label{eq:05_26}
\eeq
Geometrijsko vrsto v oklepaju seštejemo, uporabimo izraz za sinus in dobimo:
\beq
E(\omega_\xi) = Kd
\frac{e^{-iN\omega_\xi D/2}} {e^{-i\omega_\xi D/2}}
\frac{\sin(\omega_\xi d/2)}{\omega_\xi d/2} 
\frac{\sin(N\omega_\xi D/2)}{\sin(\omega_\xi D/2)}.
\label{eq:05_27}
\eeq
Gostota svetlobnega toka uklonjene svetlobe na opazovalnem zaslonu je tako:
\boxeq{eq:uklonNrez}{
j(\vartheta) = j_0 \left(\frac{\sin\left(kd\sin\vartheta/2\right)}{kd\sin\vartheta/2}\right)^2
\left(\frac{\sin\left(NkD\sin\vartheta/2\right)}{\sin\left(kD\sin\vartheta/2\right)}\right)^2\!\!.
}
Prvi oklepaj imenujemo strukturni faktor $S(\vartheta)$ in določa ovojnico 
uklonske slike. Enak je uklonski sliki za eno samo režo debeline $d$ 
(enačba~\ref{eq:uklon1reza}). 
Drugi oklepaj imenujemo mrežni faktor $M(\vartheta)$ in je odvisen od števila
in razporeditve rež (glej sliko~\ref{fig:05_Nrez}). 

\begin{figure}[ht]
\centering
\def\svgwidth{140truemm} 
\input{slike/05_Fraunhofer_N.pdf_tex}
\caption{Fraunhoferjeva uklonska slika na $N$ vzporednih režah. 
Primer je narisan za $N=5$ rež in $D=3d$. Strukturni faktor $S$ (modra) je 
enak kot uklonska slika ene reže. Produkt med strukturnim faktorjem in mrežnim
faktorjem $M$ (zelena) da celotno uklonsko sliko (rdeča). Nad izračunano
uklonsko sliko je simulacija uklonske slike laserskega snopa na enaki uklonski oviri.
Parameter $x = d\sin \vartheta/\lambda$.}
\label{fig:05_Nrez}
\end{figure}

Glavne vrhove v uklonski sliki dobimo, kadar je imenovalec mrežnega faktorja enak nič in velja:
\boxeq{eq:05_28}{
kD \sin\vartheta/2 = n\pi \qquad \mathrm{in} \qquad D \sin \vartheta = n\lambda,
}
pri čemer je $n$ celo število. Med posamičnimi glavnimi vrhovi se pojavijo še manjši
stranski vrhovi. Poiščemo jih med zaporednimi minimumi, ki jih določajo ničle števca
ulomka:
\beq
NkD \sin(\vartheta)/2 = m\pi \qquad \mathrm{in} \qquad \sin \vartheta = \frac{m\lambda}{ND},
\label{eq:05_29}
\eeq
pri čemer je $m$ celo število. Med dvema glavnima vrhoma je na splošno
$N-2$ stranskih vrhov. Pri izračunu amplitude vrhov moramo upoštevati
tudi strukturni faktor, torej ovojnico.
\begin{figure}[ht]
\centering
\def\svgwidth{140truemm} 
\input{slike/05_Fraunhofer_2.pdf_tex}
\caption{Fraunhoferjeva uklonska slika na dveh vzporednih režah $N=2$ za $D=4d$. 
Produkt med strukturnim faktorjem $S$ (modra) in mrežnim
faktorjem $M$ (zelena) da celotno uklonsko sliko (rdeča). Pod simulacijo uklonske 
slike laserskega snopa je fotografija uklonske slike.}
\label{fig:05_2rezi}
\vglue-5truemm
\end{figure}

Poglejmo še limito v primeru zelo tankih rež. Strukturni faktor, ki opisuje uklon na 
eni sami reži, se močno razširi in v limiti $d\to 0$ velja $S(\vartheta) \to 1$. Envelopa
tako postane konstantna in amplituda vrhov v tem primeru ne pojema več z naraščajočim 
$\vartheta$. Uklonska slika je tako enaka mrežnemu faktorju (glej sliko~\ref{fig:05_Nrez}, modra črta).
\begin{figure}[ht]
\centering
\includegraphics[width=140truemm]{slike/05_photos_CD.JPG}
\caption{Primer zelo velikega števila zelo tankih rež je zgoščenka (CD). Če z nje odstranimo
odbojno kovinsko plast, ostane prozorna plastična ploščica z vrezanim zapisom, na katerem se uklanja 
vpadna laserska svetloba. Različne valovne dolžine se uklanjajo pod različnimi koti, kar
da zgoščenkam značilen mavrični videz.}
\label{fig:05_uklon_cd}
\vglue-5truemm
\end{figure}
\begin{figure}[ht]
\centering
\includegraphics[width=70truemm]{slike/05_photos_perje.jpg}\hfill
\includegraphics[width=70truemm]{slike/05_photos_ruta.jpg}
\caption{Uklon laserske svetlobe na ptičjem peresu (levo) in na gosto tkani svileni ruti (desno).
Dvodimenzionalna uklonska slika je produkt uklonskih slik v smereh $x$ in $y$.}
\label{fig:05_uklon_ruta}
\end{figure}
\vglue-5truemm
\end{example}

\begin{example}{\bf Fraunhoferjev uklon na okrogli odprtini s polmerom $a$.}
Kot naslednji primer si oglejmo Fraunhoferjev uklon na okrogli odprtini s polmerom $a$. 
Lego točke $P$ v objektni ravnini $xy$ opišemo v polarnih koordinatah $\varrho$ in $\varphi$
kot:
\beq
x = \varrho \cos \varphi \qquad \mathrm{in} \qquad y = \varrho \sin \varphi. 
\label{eq:05_30}
\eeq
Lego točke $P_0$ v opazovalni ravnini $\xi \eta$ zapišemo v polarnih koordinatah 
$q$ in $\phi$:
\beq
\xi = q \cos \phi \qquad \mathrm{in} \qquad \eta = q \sin \phi. 
\label{eq:05_31}
\eeq
\begin{figure}[ht]
\vglue-5truemm
\centering
\def\svgwidth{130truemm} 
\input{slike/05_koordinate_circ.pdf_tex}
\caption{Za izračun uklona na okrogli odprtini vpeljemo polarna koordinatna sistema 
($\varrho, \varphi$) na objektni ravnini in ($q, \phi$) na opazovalni ravnini.}
\label{fig:05_koordinate_circ}
\end{figure}

Uklonski integral (enačba~\ref{eq:Fraunhoferjev}) v novih koordinatah zapišemo kot:
\beq
E(q,\phi,z_0) = \frac{i}{\lambda} \frac{E_0e^{ikR_0}}{R_0}\int_0^{2\pi} \int_0^a
e^{-i\omega_\xi x}e^{-i\omega_\eta y}\varrho d\varrho d\varphi.
\label{eq:05_32}
\eeq
Upoštevamo enačbe~(\ref{eq:05_13}, \ref{eq:05_14}, \ref{eq:05_30} in \ref{eq:05_31}) in zapišemo:
\beq
\omega_\xi x + \omega_\eta y= \frac{k}{R_0}q\cos \phi \varrho \cos\varphi + 
\frac{k}{R_0}q\sin \phi \varrho \sin\varphi = 
 \frac{k}{R_0} q\varrho\cos(\varphi - \phi).
\label{eq:05_33}
\eeq
Zaradi rotacijske simetrije lahko postavimo $\phi=0$ in zapišemo integral:
\beq
E(q,z_0) = \frac{i}{\lambda} \frac{E_0e^{ikR_0}}{R_0}\int_0^{2\pi} \int_0^a
e^{-ikq\varrho \cos\varphi/R_0} \varrho d\varrho d\varphi.
\label{eq:05_34}
\eeq
Spomnimo se integralnega zapisa Besslove funkcije prve vrste ničtega reda:
\beq
J_0(u) = \frac{1}{2\pi} \int_0^{2\pi} e^{-iu\cos v }dv
\label{eq:05_35}
\eeq
in rekurzijske zveze:
\beq
\frac{d}{du}\left( u J_1(u)\right) = u J_{0}(u).
\label{eq:05_36}
\eeq
Primerjamo enačbi~(\ref{eq:05_34}) in (\ref{eq:05_35}) in vpeljemo
zvezi $v = \varphi$ in $u = kq\varrho/R_0$. Integriramo enačbo~(\ref{eq:05_34}) 
najprej po $\varphi$ z upoštevanjem enačbe~(\ref{eq:05_35}), nato še po $\varrho$
z upoštevanjem enačbe~(\ref{eq:05_36}). Dobimo:
\beq
E = \frac{i}{\lambda}\frac{E_0 e^{ikR_0}}{R_0}~\pi a^2~\frac{2 J_1 (kqa/R_0)}{kqa/R_0}.
\label{eq:05_37}
\eeq
Vpeljemo uklonski kot $\vartheta \approx q/R_0$ in zapišemo gostoto svetlobnega toka
uklonjene svetlobe:
\boxeq{eq:uklonAiry}{
j = j_0 \left(\frac{2J_1(ka\sin\vartheta)}{ka\sin \vartheta}\right)^2\!\!.
}
Opisano uklonsko sliko imenujemo Airyjeva uklonska slika 
in osrednji krog Airyjev disk 
po angleškem matematiku in astronomu Siru Georgeu Biddellu Airyu (1801--1892). 
Uklonska slika je  po pričakovanju rotacijsko simetrična.  
\begin{figure}[ht]
\centering
\centering
\includegraphics[width=7truecm]{slike/05_circ_sim.png}\hfill
\includegraphics[width=7truecm]{slike/05_circ.JPG}
\caption{Simulacija Fraunhoferjeve uklonske slike na okrogli odprtini in fotografija
uklona na luknjici v papirju.}
\label{fig:05_Airy}
\end{figure}

V smeri naravnost (na sredini Airyjevega diska) 
je gostota svetlobnega toka enaka $j_0$, saj velja:
\beq
\lim_{u \to 0}\frac{J_1(u)}{u} = \frac{1}{2}.
\label{eq:05_39}
\eeq
Z naraščajočim uklonskim kotom intenziteta uklonjene svetlobe pojema, nato
spet naraste in ponovno pojema ... Ničle uklonske slike so določene
z ničlami Besslove funkcije in se pojavijo pri vrednostih:
\beq
ka\sin\vartheta  \approx 3,83;~7,02;~10,17;~13,32~...
\label{eq:05_40}
\eeq
Intenziteta stranskih obročev je razmeroma šibka, zato je najpomembnejši
notranji krog uklonske slike. Inteziteta prvega obroča je namreč le okoli $2~\%$ vršne
intenzitete, ostali obroči pa so še občutno šibkejši.

Polmer notranjega kroga (Airyjevega diska) $q_A$ izračunamo iz zveze:
\beq
ka\,q_A/R_0 = \frac{2\pi a}{\lambda}\frac{q_A}{R_0} = 3,83
\label{eq:05_41}
\eeq
in dobimo:
\beq
q_A = \frac{3,83}{\pi}\frac{\lambda R_0}{2a} = 1,22~\frac{\lambda R_0}{2a}.
\label{eq:05_42}
\eeq

Po Babinetovem načelu nastane enaka uklonska slika, če se svetloba uklanja
na okrogli odprtini v zaslonu ali na okroglem predmetu. Primer majhnih okroglih
predmetov, ki jih v velikem številu najdemo v naravi, so oblaki. Ko na primer svetloba
s Sonca ali z Lune vpada na plast drobnih kapljic v ozračju, se na njih uklanja in pojavi se
tako imenovana korona. Podoben pojav opazimo na zarošenem oknu. 
\begin{figure}[ht]
\centering
\includegraphics[width=70truemm]{slike/05_photos_svetilka.jpg}\hfill
\includegraphics[width=70truemm]{slike/05_photos_luc.jpg}
\caption{Svetloba s svetilke se uklanja na drobnih kapljicah na zarošenem oknu (levo). Če je svetloba
bela, se različne barve uklanjajo pod različnimi koti in vidimo barvne obroče (desno).}
\label{fig:05_uklon_svetilka}
\end{figure}
\vglue-5truemm

\end{example}

\section{Ločljivost optičnih naprav}
Pri optičnih napravah (na primer mikroskopu ali daljnogledu) 
svetloba potuje skozi leče in nato vpade na svetlobni detektor. Leče pri tem delujejo
kot okrogle odprtine, na katerih se svetloba uklanja, kar omejuje ločljivost 
optičnih naprav.

Poglejmo najpreprostejši primer ene same leče z goriščno razdaljo $f$ in premerom $D$,
skozi katero opazujemo zelo oddaljen točkast predmet. Slika predmeta 
nastane v goriščni ravnini, zato je $R_0=f$. Zaradi uklona točkasti predmet na 
detektorju po enačbi~(\ref{eq:05_42}) vidimo kot okrogel disk s polmerom $q$:
\beq
q \approx q_A = 1,22~\frac{f\lambda}{D} = 1,22~\frac{\lambda}{D/f} = 0,61~\frac{\lambda}{NA},
\label{eq:05_43}
\eeq
pri čemer je numerična apertura $NA$ razmerje med polmerom leče $D/2$
in goriščno razdaljo $f$:
\beq
NA = \frac{D/2}{f}.
\label{eq:05_44}
\eeq
Značilne vrednosti za numerično aperturo so $NA \lesssim 1$.

Opazujmo dve oddaljeni točkasti telesi skozi lečo z numerično aperturo $NA$. 
V opazovalni ravnini vsako od njiju ustvari svoj Airyjev disk. Kadar se začneta osrednja
kroga uklonske slike med seboj prekrivati, teles na sliki ne moremo več ločiti. Kriterij, ki določa,
ali dva objekta na sliki še ločimo med seboj, imenujemo
Rayleighev kriterij ločljivosti po angleškemu fiziku Lordu Rayleighu (1842--1919). 
\begin{figure}[ht]
\centering
\def\svgwidth{120truemm} 
\input{slike/05_locljivost.pdf_tex}
\caption{Ko se uklonski sliki dveh točkastih predmetov prekrivata, ju ne moremo več ločiti.
Najmanjši kot $\alpha$, pri katerem predmeta še ločimo, določa ločljivost naprave.}
\label{fig:05_locljivost}
\end{figure}

\begin{figure}[ht]
\centering
\def\svgwidth{120truemm} 
\input{slike/05_locljivost2.pdf_tex}
\caption{Po Rayleighevem kriteriju sliki dveh teles ločimo, če je razdalja med
njunima središčema večja (levo) ali enaka polmeru Airyjevega diska (sredina). Če 
sta sliki teles bliže, ju ne ločimo (desno).}
\label{fig:05_locljivost2}
\end{figure}

Rayleighev kriterij pravi, da objekta ločimo, če velja:
\beq
\alpha \ge \alpha_{\mathrm{min}} = 
\frac{q_{A}}{f} = 1,22~\frac{\lambda}{D}.
\label{eq:05_46}
\eeq
Manjši minimalni zorni kot in s tem večjo kotno 
ločljivost optičnih naprav, na primer teleskopov, torej
dosežemo pri manjših valovnih dolžinah svetlobe in večjih lečah.

Na podoben način izračunamo tudi ločljivost optičnih mikroskopov. Ker
je pri mikroskopih predmet blizu goriščne razdalje, je najmanjši 
razmik med točkama, ki ju še ločeno opazujemo, enak:
\beq
d_\mathrm{min} = \alpha_{\mathrm{min}} f = 1,22~\frac{\lambda f}{D} = 
0,61~\frac{\lambda}{NA} \sim \lambda.
\label{eq:05_46aa}
\eeq
Ločljivost mikroskopov je tako približno enaka 
valovni dolžini svetlobe, s katero opazujemo predmet: 
$d_\mathrm{min} \sim \lambda$.

\begin{remark}
Ločljivost optičnih naprav izboljšamo z uporabo krajše valovne dolžine svetlobe.
Z modro svetlobo tako lahko opazujemo manjše predmete
kot z rdečo. Uporaba krajše valovne dolžine med drugim omogoča zgostitev 
zapisa na zgoščenkah. Z navadne zgoščenke (CD) beremo podatke z valovno 
dolžino $780~\si{\nano\metre}$, z zgoščenke DVD z valovno dolžino
$650~\si{\nano\metre}$ in z Blu-ray plošč s svetlobo z valovno dolžino
$405~\si{\nano\metre}$, kar omogoča gostejši zapis večje količine podatkov.
Dodatno se pri novejših tehnologijah uporablja lečo z večjo numerično
aperturo, kar zmanjša polmer laserske pike
z $800~\si{\nano\metre}$ na $250~\si{\nano\metre}$.
\end{remark}

\begin{example}{\bf Ločljivost teleskopa.}
S teleskopom, ki ima lečo s premerom $D=5~\si{m}$,
opazujemo Luno, ki je od Zemlje oddaljena $L = 384\,000~\si{km}$. 
Ocenimo velikost podrobnosti na Luninem površju, ki jih še ločimo
s svetlobo z valovno dolžino $500~\si{nm}$. 

Iz enačbe~(\ref{eq:05_46}) ocenimo:
\beq
d_\mathrm{min} = 1,22~\frac{\lambda}{D} L \approx 50~\si{m}.
\label{eq:05_47}
\eeq
\end{example}

\section{Fresnelov uklon}
Doslej smo predpostavili, da je optično polje, ki vpada na objektni zaslon $xy$, povsod 
konstantno in enako $E_0$ (slika~\ref{fig:05_shema}). 
Obravnavajmo zdaj primer, ko je svetloba, 
ki vpada na objektni zaslon, funkcija kraja $E_0 = E_0(x,y)$. 

Naj izvor svetlobe $S$, ki oddaja krogelno valovanje, leži v ravnini 
$x'y'$. Razdalja med ravnino izvora svetlobe in objektno ravnino
naj bo enaka $z_0'$ (slika~\ref{fig:05_Fresnel}).
\begin{figure}[ht]
\centering
\def\svgwidth{120truemm} 
\input{slike/05_Fresnel_koor.pdf_tex}
\caption{Svetloba izvira iz točke $S$ v ravnini $x'y'$ in vpada na objektno ravnino $xy$ na 
oddaljenosti $z_0'$. V opazovalni ravnini $\xi\eta$ opazujemo uklonsko
sliko odprtine oziroma predmeta.}
\label{fig:05_Fresnel}
\vglue-3truemm
\end{figure}

Polje v točki $P$ v objektni ravnini zapišemo kot 
\beq
E_0 (x,y,0) = \tilde{E}_0 \frac{e^{ikR'}}{R'}.
\label{eq:05_65}
\eeq
Uklonski integral (enačba~\ref{eq:05_05}) se potem zapiše kot:
\beq
E(\xi, \eta, z_0) = \frac{i}{\lambda} \tilde{E}_0 \int_{-\infty}^{\infty}
\int_{-\infty}^{\infty} f(x,y)~\frac{e^{ikR'}}{R'}~\frac{e^{ikR}}{R}~dx\,dy.
\label{eq:05_66}
\eeq
Izraz za $R$ razvijemo v Taylorjevo vrsto (enačba~\ref{eq:05_10}) in dobimo:
\beq
R\approx R_0 - \frac{\xi x}{R_0} - \frac{\eta y}{R_0} + \frac{x^2+y^2}{2R_0} + ...
\label{eq:05_67}
\eeq
Pri Fraunhoferjevem uklonu smo upoštevali prve tri člene v razvoju, 
četrtega, kvad\-rat\-ne\-ga pa smo zanemarili. V Fresnelovem uklonskem 
približku upoštevamo tudi kvadratni člen. 

Zapišimo razdaljo $R$ drugače:
\beq
R  = \sqrt{z_0^2 + (x-\xi)^2 + (y-\eta)^2} \approx z_0 + \frac{(x-\xi)^2+(y-\eta)^2}{2z_0}
\label{eq:05_75a}
\eeq
in podobno $R'$:
\beq
R'  = \sqrt{z_0'^2 + (x-x')^2 + (y-y')^2} \approx z_0' + \frac{(x-x')^2+(y-y')^2}{2z_0'}.
\label{eq:05_75}
\eeq
Razvoja vstavimo v uklonski integral (enačba~\ref{eq:05_66}) in dobimo Fresnelov uklonski približek:
\boxeq{eq:Fresnel}{
E(\xi, \eta, z_0) = \frac{i}{\lambda} \frac{\tilde{E}_0 e^{ik(z_0'+z_0)}}{z_0'\,z_0} 
\int\!\!\!\!\!\int_{-\infty}^{\infty} f(x,y)\,e^{\frac{ik}{2z_0'}((x-x')^2+(y-y')^2)} 
e^{\frac{ik}{2z_0}((x-\xi)^2+(y-\eta)^2)}\, dx\,dy.
}
Pri tem smo $R$ in $R'$ v imenovalcu ulomka 
nadomestili z $z_0$ in $z_0'$ in ju postavili 
pred integral, saj je odvisnost razmeroma šibka.

Zapisani izraz Fresnelovega uklona (enačba~\ref{eq:Fresnel}) je za analitično 
računanje precej zahtevnejši od Fraunhoferjevega uklona 
(enačba~\ref{eq:Fraunhofer}), zato bomo obravnavali
le dva primera: Fresnelove conske plošče in uklon na pravokotni reži oziroma ostrem robu. Preden se lotimo primerov, poglejmo še veljavnost Fresnelovega približka.

Izhajamo iz enačbe~(\ref{eq:05_75a}) in 
vpeljemo parameter $d^2 = (x-\xi)^2+(y-\eta)^2$. Potem velja:
\beq
R \approx z_0 + \frac{1}{2}\frac{d^2}{z_0} - \frac{1}{8}\frac{d^4}{z_0^3} + ...
\label{eq:05_69}
\eeq
V Fresnelovem približku smo obdržali prva dva člena, višje člene pa 
smo zanemarili. To lahko naredimo, če za vse vrednosti $x$ in $y$ v odprtini velja:
\beq
k\left( \frac{1}{8}\frac{d^4}{z_0^3}\right) \ll 2\pi.
\label{eq:05_70}
\eeq
Pogoj preoblikujemo v:
\beq
\left(\frac{d}{z_0}\right)^4 \ll \frac{8\lambda}{z_0}.
\label{eq:05_71}
\eeq
Fresnelov približek je veljaven, kadar je izpolnjen zgornji pogoj.
\begin{example}{\bf Veljavnost Fresnelovega približka.}
Naj na odprtino s polmerom $d=1~\si{mm}$ vpada svetloba
z valovno dolžino $500~\si{nm}$. Izračunajmo oddaljenost
od zaslona $z_0$, pri kateri je izpolnjen pogoj za Fresnelov
uklonski približek. Iz enačbe~(\ref{eq:05_71}) sledi:
\beq
z_0\gg \sqrt[3]{d^4/8\lambda} \approx 6~\si{mm}.
\label{eq:05_73}
\eeq
Spomnimo se, da je pogoj za veljavnost Fraunhoferjevega
približka (Primer~\ref{ex:fh}) pri enakem polmeru odprtine 
$z_0 \gg 2~\si{\metre}$. 
Izračunajmo še Fresnelovo število (enačba~\ref{eq:05_17})
za $z_0=6~\si{mm}$:
\beq
F = \frac{d^2}{\lambda R_0} \approx 300. 
\label{eq:05_74}
\eeq
Fresnelovo število $F\gg1$, kar potrjuje veljavnost Fresnelovega približka.
\end{example}

\begin{example}{\bf Fresnelova conska plošča.}
Izračunajmo najpreprostejši primer Fresnelovega uklona na 
okrogli odprtini s polmerom $a$. Točkasti izvor svetlobe naj leži na 
optični osi $z$, ki je hkrati simetrala odprtine, na 
razdalji $z_0'$ pred odprtino. Opazujemo uklon
na optični osi na oddaljenosti $z_0$ za odprtino (slika~\ref{fig:05_FresCona}).
\begin{figure}[ht]
\centering
\def\svgwidth{100truemm} 
\input{slike/05_FresCona.pdf_tex}
\caption{K računu Fresnelovega uklona, ko izvor in 
detektor ležita na osi okrogle odprtine}
\label{fig:05_FresCona}
\end{figure}

Izhajamo iz enačbe za Fresnelov uklon~(\ref{eq:Fresnel}) in vstavimo 
$x'=y'=0$ in $\xi = \eta = 0$. Dobimo:
\beq
E(0,0, z_0) = \frac{i}{\lambda} \frac{\tilde{E}_0 
e^{ikz_0'+ikz_0}}{z_0'z_0} \int_{-\infty}^{\infty}
\int_{-\infty}^{\infty} f(x,y)\,
e^{\frac{ik}{2z_0'}(x^2+y^2)} e^{\frac{ik}{2z_0}(x^2+y^2)} dx\, dy.
\label{eq:05_77}
\eeq
Zaradi rotacijske simetrije računamo v cilindričnih koordinatah in 
vpeljemo $\varrho = \sqrt{x^2 + y^2}$ ter
\beq
dx\,dy = \varrho d\varrho d\varphi,
\label{eq:05_78}
\eeq
pri čemer je $\varphi$ polarni kot. Aperturna funkcija $f=1$ 
za $\varrho \leq a$, sicer velja $f= 0$. Integriramo po kotu $\varphi$ 
in dobimo:
\beq
E(0,0, z_0) = \frac{2\pi i}{\lambda} \frac{\tilde{E}_0 e^{ikz_0'+ikz_0}}{z_0'z_0} \int_{0}^{a}
e^{\frac{ik\varrho^2}{2}\left(\frac{1}{z_0'}+\frac{1}{z_0}\right)}\varrho d\varrho.
\label{eq:05_79}
\eeq
Vpeljemo:
\beq
\frac{1}{L} = \frac{1}{z_0'} + \frac{1}{z_0} \qquad \mathrm{in~~izrazimo} \qquad z_0'z_0 = L(z_0'+z_0).
\label{eq:05_80}
\eeq
Izračunamo še integral:
\beq
\int_0^a e^{ik\varrho^2/2L}\varrho d\varrho = \frac{L}{ik}\left(e^{ika^2/2L}-1\right) = 
\frac{2L}{k}e^{ika^2/4L} \sin\left(\frac{ka^2}{4L}\right)
\label{eq:05_81}
\eeq
in zapišemo jakost električnega polja:
\beq
E(0,0, z_0) = \frac{2\pi i}{\lambda} \frac{\tilde{E}_0 e^{ik(z_0'+z_0)}}{L(z_0'+z_0)} 
\frac{2L}{k}e^{ika^2/4L} \sin\left(\frac{ka^2}{4L}\right)\!\!.
\label{eq:05_81a}
\eeq
Gostota energijskega toka $j$ je potem:
\beq
j = 4 j_0 \sin^2\left(\frac{ka^2}{4L}\right)\!\!,
\label{eq:05_82}
\eeq
pri čemer $j_0$ označuje gostoto toka, kakršna bi bila na mestu opazovanja, 
če ne bi bilo zaslona:
\beq
j_0 = \frac{1}{2}\varepsilon_0 c \frac{\tilde{E}_0^2}{(z_0'+z_0)^2}.
\label{eq:05_83}
\eeq
Odvisnost relativne gostote svetlobnega toka na danem mestu od polmera odprtine
$a$ je prikazana na sliki~\ref{fig:05_FresCona2}. 
\begin{figure}[ht]
\centering
\def\svgwidth{90truemm} 
\input{slike/05_Fresnel_fcja.pdf_tex}
\caption{Odvisnost gostote svetlobnega toka na danem mestu v odvisnosti od polmera
okrogle odprtine, na kateri se svetloba uklanja. Gostoto toka merimo glede na
gostoto toka, ki bi bila na istem mestu, če ovire ne bi bilo.}
\label{fig:05_FresCona2}
\end{figure}
Vidimo, da je največja vrednost, ki jo doseže $j$
štirikratnik intenzitete $j_0$, ki bi bila na mestu mestu opazovanja brez zaslona. 
Polmer $a_1$, pri katerem doseže vrednost $j$ prvi maksimum, imenujemo polmer
prve Fresnelove cone in je enak:
\beq
\frac{ka_1^2}{4L} = \frac{\pi}{2} \qquad \mathrm{in} \qquad a_1  = \sqrt{\lambda L}.
\label{eq:05_84}
\eeq
Prva Fresnelova cona svetlobo svetlobo torej zbira in deluje kot zbiralna leča. 
Sekundarni krogelni valovi, ki izhajajo iz območja znotraj prve Fresnelove cone, 
se seštevajo. Poglejmo račun za primer odprtine v velikosti prve Fresnelove
cone in $z_0' \to \infty$ oziroma $L = z_0$. 
\begin{figure}[ht]
\centering
\def\svgwidth{120truemm} 
%\input{slike/05_FresCona3.pdf_tex}
\caption{SLIKA}
\label{fig:05_FresCona3}
\end{figure}

Potem velja:
\beq
R^2 = z_0^2 + a_1^2 = z_0^2 + \lambda z_0.
\label{eq:05_85}
\eeq
Fazni zamik za žarek oziroma valovanje, ki izvira iz roba cone, je:
\beq
\phi_1 = kR = k\sqrt{z_0^2+\lambda z_0}.
\label{eq:05_86}
\eeq
Fazni zamik za valovanje iz sredine cone pa je:
\beq
\phi_0 = kz_0.
\label{eq:05_87}
\eeq
Dokler je fazna zakasnitev med žarki iz sredine in žarki z roba odprtine
manjša od $\pi$ oziroma razlika v dolžini poti manjša od $\lambda/2$, 
se žarki seštevajo in intenziteta na mestu $z_0$ narašča. Preverimo, ali 
se ta ugotovitev ujema s pogojem za prvo Fresnelovo cono:
\beq
R - z = \sqrt{z_0^2 + \lambda z_0} - z_0  \approx z_0 + \frac{\lambda}{2} - z_0 = \frac{\lambda}{2}.
\label{eq:05_88}
\eeq
Če polmer odprtine povečamo na območje $a>a_1$, se pojavijo valovi v protifazi in 
prispevki iz sredine odprtine in z roba odprtine se odštevajo. Zato z naraščajočim
polmerom intenziteta svetlobe pojema. Minimum doseže pri $a_2$, za katerega velja:
\beq
\frac{ka_2^2}{4L} = \pi
\label{eq:05_89}
\eeq
in $a_2 = \sqrt{2\lambda L}$. Kolobar z notranjim polmerom 
$a_1 = \sqrt{\lambda L}$ in zunanjim polmerom $a_2 = \sqrt{2\lambda L}$
imenujemo druga Fresnelova cona. Na splošno je N-ta Fresnelova cona
kolobar, ki ga omejujeta polmera $a_{N-1}$ in $a_N$:
\beq
a_{N-1} = \sqrt{(N-1)\lambda L} < a < a_{N} = \sqrt{N \lambda L}.
\label{eq:05_90}
\eeq
V tretji Fresnelovi coni $j$ spet narašča, nato v območju $a_3 - a_4$ spet pojema ...

{\bf Fresnelova uklonska leča}: Če ohranimo v ravnini $xy$ le tiste kolobarje oziroma
cone, ki so ali samo lihe ali samo sode, se prispevki vseh con seštevajo. Taka
naprava (conska plošča) zbira svetlobo na podoben način kot klasična leča. Gostota 
svetlobnega toka v točki $P_0$ je pri uporabi conske plošče dosti večja, kot bi bila 
v primeru, če bi izvor svetlobe točko osvetljeval neposredno. Tovrstne plošče so
uporabne za zabiranje svetlobe, kadar nimamo možnosti izdelave leč (na primer 
leče za žarke X. Glavna slabost Fresnelovih uklonskih leč je njihova kromatična
aberacija -- odvisnost goriščne razdalje od valovne dolžine svetlobe $f= f(L)$.
Goriščno razdaljo lahko izračunamo, da upoštevamo $z_0'\to \infty$:
\beq
\frac{1}{z_0'}+ \frac{1}{z_0}= \frac{1}{z_0} = \frac{1}{L} = \frac{1}{f},
\label{eq:05_91}
\eeq
od koder sledi:
\beq
f = \frac{a_1^2}{\lambda}.
\label{eq:05_92}
\eeq
Goriščno razdaljo conske leče z velikim številom plošč lahko tudi izračunamo:
\beq
a_{N+1}^2 - a_N^2 = \lambda (N+1)L - \lambda NL = \lambda L. 
\label{eq:05_93}
\eeq
Po drugi strani velja:
\beq
a_{N+1}^2 - a_N^2 = \left(a_{N+1}+a_N\right)\left(a_{N+1}- a_N\right) = 2\overline{a}\Delta a.
\label{eq:05_94}
\eeq
Od tod sledi:
\beq
f = \frac{a_1^2}{\lambda} = \frac{2 \overline{a}\Delta a}{\lambda}.
\label{eq:05_95}
\eeq
\end{example}

\begin{example}{\bf Fresnelov uklon na robu in pravokotni reži.}
Kot drugi primer uporabe Fresnelovega uklonskega približka 
izračunajmo uklonsko sliko na ostrem robu oziroma na pravokotni 
reži. Oz $z$ izberemo tako, da točkasti izvor svetlobe $S$ in
opazovalna točka $P_0$  ležita na njej, pravokotna reža s
koordinatami $x_1<x<x_2$ in $y_1<y<y_2$ pa naj leži v objektni
ravniki, ki je pravokotna na zveznico med točkama $S$ in $P_0$.
\begin{figure}[ht]
\centering
\def\svgwidth{120truemm} 
%\input{slike/05_FresPravokot.pdf_tex}
\caption{SLIKA}
\label{fig:05_FresPravokot}
\end{figure}

Uklonski integral (enačba~\ref{eq:Fresnel}) je potem:
\beq
E(0,0, z_0) = \frac{i}{\lambda} \frac{\tilde{E}_0 e^{ikz_0'+ikz_0}}{z_0'z_0} \int_{x_1}^{x_2}
\int_{y_1}^{y_2} e^{\frac{ik(x^2+y^2)}{2L}}  dx dy
\label{eq:05_96}
\eeq
oziroma:
\beq
E(P_0) \propto \int_{u_1}^{u_2} e^{i\frac{\pi}{2}u^2} du
\int_{v_1}^{v_2} e^{i\frac{\pi}{2}v^2} dv,
\label{eq:05_97}
\eeq
 pri čemer smo uvedli novi spremenljivki:
 \beq
 u = \sqrt{\frac{k}{\pi L}}x \qquad \mathrm{in} \qquad v = \sqrt{\frac{k}{\pi L}}y.
 \label{eq:05_98}
 \eeq
 Zapisana integrala izrazimo s Fresnelovima integraloma $S(x)$ in $C(x)$.
\begin{remark}
Fresnelova integrala sta oblike:
\beq
C(u) = \int_0^u \cos\left(\frac{1}{2}\pi x^2\right) dx \qquad \mathrm{in} \qquad 
S(v) = \int_0^v \sin\left(\frac{1}{2}\pi x^2\right) dx. 
\label{eq:05_99}
\eeq
\begin{figure}[ht]
\centering
\def\svgwidth{120truemm} 
%\input{slike/05_CS.pdf_tex}
\caption{SLIKA}
\label{fig:05_CS}
\end{figure}
To sta dve transcedentni funkciji, ki ju moramo izračunati numerično. Tipične
vrednosti so $C(-\infty) = -1/2$; $C(0) = 0$; $C(\infty) = 1/2$ in enako za $S$, 
pri čemer sta obe funkciji lihi. Skupaj ju združimo v integral:
\beq
\int_{0}^{u} e^{i\frac{\pi}{2}u^2} du = C(u)+iS(u) = \frac{1+i}{2}\erf \left(\frac{\sqrt{\pi}(1-i)u}{2}\right).
\label{eq:05_100}
\eeq
\end{remark}

Fresnelovo uklonsko sliko na pravokotni odprtini torej zapišemo kot:
\beq
E(P_0) \propto \left( C(u) + iS(u) \right) \left|_{u_1}^{u_2} \cdot 
\left( C(v) + iS(v) \right) \right|_{v_1}^{v_2}.
\label{eq:05_101}
\eeq

Na osnovi rezultata lahko obravnavamo tudi uklon na ravnem robu. 
To ustreza enodimenzionalnemu primeru $x_1 \to \infty$ oziroma $u_1 \to \infty$
in $x_2 = d$ oziroma $u_2  = d\sqrt{k/\pi L}$. Uklonska slika
je potem:
\beq
E(P_0) \propto C(u_2) + i S(u_2) + \frac{1}{2} + i \frac{1}{2},
\label{eq:05_102}
\eeq
od koder sledi:
\beq
j(P_0) \propto |E(P_0)|^2  \propto \left(C(u_2) + \frac{1}{2}\right)^2 + \left(S(u_2) + \frac{1}{2}\right)^2.
\label{eq:05_103}
\eeq
Zanima nas odvinost $j(d)$. Namesto da pri izračunu zaslon miruje in spreminjamo opazovalno
točko $P_0$ vzdolž osi $\xi$, točko $P_0$ ohranjamo in si mislimo, da se premika rob zaslona 
v smeri osi $x$, pri čemer negativne vrednosti $d$ ustrezajo geometrijski senci. 
\begin{figure}[ht]
\centering
\def\svgwidth{120truemm} 
%\input{slike/05_FresRob.pdf_tex}
\caption{SLIKA}
\label{fig:05_FresRob}
\end{figure}

\begin{remark}
Fresnelova integrala $C(u)$ in $S(u)$  lahko prikažemo grafično tako, da narišemo
krivuljo v parametrični obliki $C(t), S(t)$ v 2D-ravnini. 
\begin{figure}[ht]
\centering
\def\svgwidth{120truemm} 
%\input{slike/05_Cornu.pdf_tex}
\caption{SLIKA}
\label{fig:05_Cornu}
\end{figure}
Poglejmo nekaj lasnosti te parametrične krivulje, ki jo imenujemo tudi Cornujeva oziroma
Eulerjeva spirala. Pri vrednosti $t\to \infty$ je vrednost $(1/2, 1/2)$ in pri 
$t\to -\infty$ je vrednost $(-1/2, -1/2)$. 
Dolžina krivulje? Strmina krivulje? Ukrivljenost krivulje je sorazmerna z dolžino
trajektorije (poti). 
\end{remark}
\end{example}


\section{*Izpeljava Kirchhoffovega uklonskega integrala}
\label{chap:Kirchhoff}
Poglejmo še matematično izpeljavo uklonskega integrala (enačba~\ref{eq:05_01})
in najprej ponovimo Greenov teorem, ki izhaja iz Gaussovega stavka. Naj bo 
$\mathbf{W}(\mathbf{r})$ poljubno zvezno in zvezno odvedljivo vektorsko
polje. Gaussov stavek pravi, da je intergal po sklenjeni ploskvi enak
integralu divergence vektorskega polja po prostoru:
\beq
\oint_S \mathbf{W} d\mathbf{S} = \int_V \div(\mathbf{W})dV.
\label{eq:05_48}
\eeq
Zapišimo  vektorsko polje $\mathbf{W}$ s skalarnima poljema $\Psi$ in $\Phi$
v obliki:
\beq
\mathbf{W}(\mathbf{r}) = \Psi \nabla \Phi - \Phi \nabla \Psi,
\label{eq:05_49}
\eeq
pri čemer sta funkciji $\Psi$ in $\Phi$ zvezni in dvakrat zvezno odvedljivi.
Potem velja:
\beq
\div \mathbf{W}= \Psi \nabla^2 \Phi - \Phi \nabla^2 \Psi
\label{eq:05_50}
\eeq
in dobimo Greenov teorem:
\beq
\oint_S \left(\Psi \nabla \Phi - \Phi \nabla \Psi\right) d\mathbf{S}  =
\int_V \left( \Psi \nabla^2 \Phi - \Phi \nabla^2 \Psi \right) dV.
\label{eq:05_51}
\eeq
Za $\Psi$ in $\Phi$ izberemo funkciji, ki predstavljata skalarni rešitvi
krajevnega dela valovne enačbe. Za ti dve funkciji torej veljata zvezi:
\beq
\nabla^2 \Psi + k^2 \Psi = 0 \qquad \mathrm{in} \qquad \nabla^2 \Phi + k^2 \Phi = 0.
\label{eq:05_52}
\eeq
Z upoštevanjem teh dveh vez postane desni del Greenovega teorema 
(enačba~\ref{eq:05_51}) identično enak nič. Od tod sledi, da za funkciji $\Phi$ in $\Phi$,
ki sta rešitvi valovne enačbe, velja zveza:
\beq
\oint \left( \Psi\frac{\partial \Phi}{\partial \mathbf{n}} -
\Phi\frac{\partial \Psi}{\partial \mathbf{n}} \right) dS = 0.
\label{eq:05_53}
\eeq

Zamislimo si zdaj, da funkcija $\Psi$ opisuje sferične valove, ki
izhajajo iz izhodišča koordinatnega sistema $P_0$ in jo zapišemo kot:
\beq
\Psi = \frac{e^{ikr}}{r}.
\label{eq:05_54}
\eeq
Ker ta funkcija v izhodišču pri $r=0$ divergira, moramo izhodišče
izvzeti iz računa. Zato si okoli izhodišča zamislimo kroglo s 
polmerom $\varepsilon$ (slika~\ref{fig:05_Green}).
\begin{figure}[ht]
\centering
\def\svgwidth{120truemm} 
%\input{slike/05_Green.pdf_tex}
\caption{SLIKA}
\label{fig:05_Green}
\end{figure}
Celotna integracijska površina je tako sestavljena iz zunanje ploskve
$S$ in notranje krogle $S_\varepsilon$. Enačbo~(\ref{eq:05_53}) prepišemo v:
\beq
\oint_S \left( \frac{e^{ikr}}{r}\frac{\partial \Phi}{\partial \mathbf{n}} -
\Phi\frac{\partial}{\partial \mathbf{n}}\left( \frac{e^{ikr}}{r} \right) \right) dS -
\oint_{S\varepsilon} \left( \frac{e^{ikr}}{r}\frac{\partial \Phi}{\partial \mathbf{n}} -
\Phi\frac{\partial}{\partial \mathbf{n}}\left( \frac{e^{ikr}}{r} \right) \right)r^2 d\Omega = 0.
\label{eq:05_55}
\eeq
Ker je notranja ploskev krogla, je smer normale na ploskev $\mathbf{n}$ enaka smeri $\mathbf{r}$.
Potem zapišemo odvod:
\beq
\frac{\partial}{\partial r}\left( \frac{e^{ikr}}{r}\right)  = ik \frac{e^{ikr}}{r} - \frac{e^{ikr}}{r^2}.
\label{eq:05_56}
\eeq
Drugi člen v enačbi~(\ref{eq:05_55}) potem prepišemo v:
\beq
\oint_{S\varepsilon} \left( \frac{e^{ikr}}{r}\frac{\partial \Phi}{\partial \mathbf{n}}r^2 -
ik\frac{e^{ikr}}{r}r^2\Phi + \frac{e^{ikr}}{r^2}\Phi r^2 \right) d\Omega.
\label{eq:05_57}
\eeq
V limiti $\varepsilon \to 0$ gresta tako prvi kot 
drugi člen proti 0, tretji člen pa gre proti vrednosti $4\pi \Phi(P_0)$. Faktor $4\pi$ 
dobimo pri integraciji po polnem kotu. Rezultat povežemo in dobimo:
\beq
\Phi(P_0) = \frac{1}{4\pi} \oint_S \left( \frac{e^{ikr}}{r}\frac{\partial \Phi}{\partial \mathbf{n}} -
\Phi\frac{\partial}{\partial \mathbf{n}}\left( \frac{e^{ikr}}{r} \right) \right) dS.
\label{eq:05_58}
\eeq
Na ta način smo polje v opazovani točki $P_0$ izrazili s skalarnim poljem na sklenjeni površini
$S$, ki to točko obdaja.

Zdaj si zamislimo izvor valovanja $S$, ki oddaja krogelne valove oblike $\Phi = \exp(ikr')/r'$. Ti valovi
vpadajo na objektni zaslon z odprtino (slika~\ref{fig:05_Kirchhoff}), nato pa jih opazujemo 
v točki $P$ na drugi strani zaslona. Za izračun polja v točki $P$ moramo tako poznati polje na neki
sklenjeni ploskvi, ki to točko obdaja.
\begin{figure}[ht]
\centering
\def\svgwidth{120truemm} 
%\input{slike/05_Kirchhoff.pdf_tex}
\caption{SLIKA}
\label{fig:05_Kirchhoff}
\end{figure}

Integracijsko ploskev okoli točke $P$ izberemo tako, da delno poteka po zaslonu, povsod drugje
pa tako daleč stran, da so prispevki polja $\Phi$ zanemarljivo majhni. Polje na zaslonu in njegov odvod
naj bosta povsod, razen v odprtini, enaka nič. Privzamemo tudi, da je polje
v odprtini tako, kot da bi zaslona ne bilo. Potem za izračun polja v točki $P$ zadošča izračunati
integral le po površini odprtine. 

Izračunajmo smerni odvod:
\beq
\frac{\partial \Phi}{\partial \mathbf{n}} = (\nabla \Phi)\cdot \mathbf{n} = 
\frac{\partial \Phi}{\partial r'} \frac{\mathbf{r'}}{r'}\cdot \mathbf{n} = \frac{\partial \Phi}{\partial r'} 
\cos\left(\mathbf{r'},\mathbf{n}\right).
\label{eq:05_59}
\eeq
Vstavimo še funkcijo $\Phi$ in izračunamo:
\beq
\frac{\partial \Phi}{\partial r'} = \frac{\partial}{\partial r'}\left(\frac{e^{ikr'}}{r'}\right) = 
\frac{ikr'-1}{r'^2}e^{ikr'} \approx \frac{ikr'}{r'}e^{ikr'}.
\label{eq:05_60}
\eeq
Privzeli smo, da je razdalja $r'$ bistveno večja od valovne dolžine svetlobe, in 1 v števcu zanemarilli. 
Podobno izračunamo tudi drugi člen v enačbi~(\ref{eq:05_58}) in upoštevamo, da je $\lambda \ll r$. 
Uporabimo enačbi~(\ref{eq:05_59} in \ref{eq:05_60}) in ju vstavimo v enačbo~(\ref{eq:05_58}). Dobimo:
\beq
\Phi(P_0) = \frac{1}{4\pi} \int_S \left( \frac{e^{ikr}}{r} \frac{ik}{r'}e^{ikr'} \cos\left(\mathbf{r'},\mathbf{n}\right)-
\frac{e^{ikr'}}{r'} \frac{ik}{r}e^{ikr} \cos\left(\mathbf{r},\mathbf{n}\right)  \right) dS,
\label{eq:05_61}
\eeq
od koder sledi:
\beq
\Phi(P_0) = \frac{ik}{4\pi} \int_S \frac{e^{ikr}e^{ikr'}}{rr'}
\left( \cos\left(\mathbf{r'},\mathbf{n}\right) - \cos\left(\mathbf{r},\mathbf{n}\right) \right) dS.
\label{eq:05_62}
\eeq
Razliko kosinusov imenujemo tudi oblikovni faktor. V geometriji, ki smo jo privzeli, navadno velja
\beq
\cos\left(\mathbf{r'},\mathbf{n}\right) \approx 1 \qquad \mathrm{in} \qquad \cos\left(\mathbf{r},\mathbf{n}\right) \approx -1.
\label{eq:05_63}
\eeq
Potem se integral iz enačbe~(\ref{eq:05_62}) poenostavi v:
\beq
\Phi(P_0) = \frac{2ik}{4\pi} \int_S \frac{e^{ikr}e^{ikr'}}{rr'} dS = \frac{i}{\lambda} \int_S \frac{e^{ikr}e^{ikr'}}{rr'} dS.
\label{eq:05_64}
\eeq
S tem smo izpeljali predfaktor v prvotni enačbi~(\ref{eq:05_01}).
