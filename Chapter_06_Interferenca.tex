\chapterimage{06_Interferenca.jpg} % Chapter heading image

\chapter{Interferenca}
\label{chap:Interferenca}
Spoznali bomo, da sta uklon in interferenca tesno povezana in pravzaprav
manifestacija istega pojava -- seštevanja  valovanj v 
skupno optično polje. V poglavju o uklonu so nas zanimali predvsem uklonski 
vzorci, v poglavju o interferenci pa se bomo osredotočili na interferometrijo 
in pojave na tankih plasteh.

\section{Interferenca in interferometrija}
O interferenci govorimo, kadar je na danem mestu v 
prostoru jakost električnega polja sestavljena iz 
več valovanj. Seštevanje 
dveh ali več valovanj ponekod vodi
do ojačevanja svetlobe (konstruktivna interferenca), 
drugod pa do oslabitev (destruktivna interferenca). 
Vzorci izmenjujočih se ojačitev in oslabitev sestavljajo
značilno interferenčno sliko.

Elektromagnetna valovanja se na splošno razlikujejo 
v smeri širjenja, amplitudi, frekvenci, fazi ali polarizaciji. 
Spoznali bomo, da se interferenčna slika pojavi le pri valovanjih z enako
polarizacijo, konstantno (ali zelo počasi se spreminjajočo)
začetno fazo in enako (oziroma približno enako) frekvenco. 
Če se frekvenci valovanj ne ujemata, se svetlobno valovanje na 
danem mestu zelo hitro spreminja in slika, ki jo zaznamo, se izpovpreči.
Zahteva o konstantni fazi je povezana s koherenco valovanja, 
ki jo bomo podrobneje obravnavali v poglavju~\ref{chap:Koherenca}. 

Najpreprostejši interferenčni poskusi so taki, pri katerih vpadni snop svetlobe
razdelimo na več delov. To lahko naredimo z delitvijo po valovni fronti
ali z delitvijo po amplitudi. V obeh primerih so zahteve po isti frekvenci, 
polarizaciji in začetni fazi izpolnjene, seveda pa se valovanji razlikujeta 
v dodatnem faznem zamiku, ki ga pridobita po delitvi.
Dodatni fazni zamik in z njim povezana interferenčna slika 
sta močno odvisna od dolžine poti, ki jo prepotuje del prvotnega snopa 
vpadne svetlobe. Ker je valovna dolžina svetlobe zelo majhna, že majhne 
spremembe v dolžini poti oziroma zakasnitvi žarka povzročijo velike spremembe 
interferenčnega vzorca. 

Z opazovanjem interferenčnih vzorcev lahko zelo natančno določimo fazni zamik med
dvema deloma valovanja in s tem pridobimo podatke o valovanju samem, o snovi, po 
kateri se širi valovanje, ali o oddaljenosti predmeta, od katerega se svetloba odbija. 
Zato interferometrijo, kot imenujemo metodo, ki temelji na opazovanju interference,
s pridom uporabljamo med drugim za izredno natančne meritve dolžine, 
oddaljenosti, lomnega količnika snovi oziroma njegovih sprememb ali odstopanj v frekvenci. 
Interferenčne meritve so ene najnatančnejših in so zato zelo uporabne na veliko področjih:
od prvotne opustitve obstanka etra prek izredno natančnih meritev gladkosti površine do
opazovanja gravitacijskih valov. 

V laboratorijih in industrijskih aplikacijah navadno za vir svetlobe uporabljamo laser, zato
je interferenčna slika sestavljena iz svetlih in temnih območij. V naravi interferenco
navadno opazujemo z belo dnevno svetlobo, kar da tankim plastem, na primer plasti olja na vodi ali
milnemu mehurčku, značilno mavrično obarvanost.

\section{Interferenca dveh ravnih valovanj}
Zapišimo preprost primer interference dveh ravnih valovanj z enako frekvenco. Valovna
vektorja valovanj označimo s $\mathbf{k}_1$ in $\mathbf{k}_2$, fazi valovanj z 
$\delta_1$ in $\delta_2$ ter njuni realni amplitudi z $E_{10}$ in $E_{20}$. Ker imajo 
valovanja, ki interferirajo, isto polarizacijo,
za račun interference zadošča skalarna oblika električnega polja.
Valovanji potem zapišemo kot:
\beq
E_1 = E_{10} e^{i\mathbf{k}_1 \cdot \mathbf{r} - i \omega t + i \delta_1}
\qquad \mathrm{in} \qquad
E_2 = E_{20} e^{i\mathbf{k}_2 \cdot \mathbf{r} - i \omega t + i \delta_2}.
\label{eq:06_01}
\eeq
Celotno
električno polje je vsota obeh prispevkov:
\beq
E = E_1 + E_2 = E_{10} e^{i\phi_1 - i \omega t} + E_{20} e^{i\phi_2 - i \omega t},
\label{eq:06_02}
\eeq
pri čemer sta $\phi_{1,2} = \mathbf{k}_{1,2} \cdot \mathbf{r} + \delta_{1,2}$. 
Gostota svetlobnega toka $j$ je na splošno (enačba~\ref{eq:j}):
\beq
j = \frac{1}{2}\varepsilon \varepsilon_0 |E|^2c,
\label{eq:06_03}
\eeq
zato je celotna gostota svetlobnega toka enaka:
\beq
j \propto (E_1+E_2)(E_1^*+E_2^*)  = 
\left( E_{10} e^{i\phi_1 - i \omega t} + E_{20} e^{i\phi_2 - i \omega t}\right)
\left( E_{10} e^{-i\phi_1 + i \omega t} + E_{20} e^{-i\phi_2 + i \omega t}\right)\!.
\label{eq:06_04}
\eeq
Sledi:
\beq
j \propto E_{10}^2 + E_{20}^2 + E_{10}E_{20} \left(e^{i\phi_1-i\phi_2}+ e^{-i\phi_1+i\phi_2}\right)\!.
\label{eq:06_05}
\eeq
Eksponente v oklepaju izrazimo s kotno funkcijo in upoštevajoč zvezo~(enačba~\ref{eq:06_03}) dobimo:
\boxeq{eq:06_06}{
j = j_1 + j_2 + 2\sqrt{j_1 j_2} \cos(\Delta \phi),
}
pri čemer sta $j_1$ in $j_2$ gostoti svetlobnih tokov prvega in drugega delnega valovanja,
$\Delta \phi$ pa označuje razliko faz $\phi_1-\phi_2$. Le kadar je ta razlika neodvisna
od časa oziroma se s časom zelo počasi spreminja, v eksperimentu poleg prvih dveh členov
v enačbi~(\ref{eq:06_06}) opazimo tudi tretjega. V nasprotnem primeru se tretji člen 
izpovpreči in intenziteta na opazovalnem zaslonu je enaka vsoti intenzitet posameznih 
delnih valovanj. Interference v tem primeru ne vidimo. 

Če je $\Delta \phi$ neodvisen od časa, gostota svetlobnega toka na opazovalnem zaslonu $j$
zavzema vrednosti $j_\mathrm{min}<j<j_\mathrm{max}$, za katere velja:
\beq
\left(j_1+j_2 -2\sqrt{j_1 j_2}\right) < j < \left(j_1+j_2 -2\sqrt{j_1 j_2}\right)
\label{eq:06_07}
\eeq
oziroma zapisano drugače:
\beq
\left(\sqrt{j_1}- \sqrt{j_2}\right)^2 < j < \left(\sqrt{j_1} +\sqrt{j_2}\right)^2\!\!.
\label{eq:06_07a}
\eeq
\begin{remark}
Vpeljemo lahko tudi kontrast interferenčnega vzorca, ki ga izračunamo kot:
\beq
v = \frac{j_\mathrm{max}- j_\mathrm{min}}{j_\mathrm{max}+ j_\mathrm{min}}.
\label{eq:06_08}
\eeq
Parameter $v$, ki zavzema vrednosti med 0 in 1, imenujemo tudi
vidljivost interferenčnega vzorca.
\end{remark}

Vrnimo se h krajevni odvisnosti gostote svetlobnega toka (enačba~\ref{eq:06_06}). Na
splošno se intenziteti delnih valovanj razlikujeta in skupna gostota svetlobnega
toka oscilira med neko neničelno najmanjšo in največjo vrednostjo (slika~\ref{fig:06_kontrast}).
\begin{figure}[h!]
\centering
\def\svgwidth{85truemm} 
\input{slike/06_vidljivost.pdf_tex}
\vglue1truemm
\caption{Interferenca dveh valovanj z različnima intenzitetama. 
Vrednost skupne gostote svetlobnega toka v odvisnosti od faznega 
zamika med vpadnima valovanjema oscilira med najmanjšo $j_\mathrm{min}$ 
in največjo vrednostjo $j_\mathrm{max}$. Pikčasta črta označuje skupno
gostoto toka delnih valovanj, kadar se fazna razlika hitro spreminja
in interferenčni vzorec ni viden.}
\label{fig:06_kontrast}
\end{figure}

V posebnem primeru, ko sta amplitudi obeh valovanj enaki in je $j_1 = j_2 = j_0$, 
je skupna gostota svetlobnega toka enaka (enačba~\ref{eq:06_06}):
\beq
j = 2j_0 + 2j_0 \cos (\Delta \phi) = 4j_0 \cos^2 (\Delta \phi/2).
\label{eq:06_09}
\eeq
Interferenčni vzorec dveh enako močnih snopov svetlobe zavzema vrednosti med 0 
in $4j_0$, kar pomeni, da je kontrast takega vzorca (enačba~\ref{eq:06_08}) enak 1. 
Kadar se fazna razlika med valovanjema $\Delta \phi$ hitro spreminja,
je gostota svetlobnega toka na zaslonu enaka vsoti prispevkov posameznih 
delnih valovanj in interference ne vidimo. Takrat je kontrast enak 0. 

Kako pa je z ohranitvijo energijskega toka pri interferenci? Omejimo 
se na primer, ko sta amplitudi obeh delnih valovanj enaki. Takrat
je povprečni energijski  tok čez veliko območje prostora enak (enačba~\ref{eq:06_09}):
\beq
\langle j \rangle = \langle 4j_0 \cos^2 (\Delta \phi/2) \rangle  = \frac{1}{2}(4j_0) = 2j_0.
\label{eq:06_10}
\eeq
Po pričakovanju je povprečna gostota energijskega toka interferenčnega vzorca
enaka vsoti gostot energijskega toka obeh vpadnih valovanj. Enako velja tudi 
v primeru, ko amplitudi vpadnih delnih valovanj nista enaki. Pri interferenci se 
torej energijski tok ohranja, vendar se energija prerazporedi.

\begin{example}{\bf Interferenca dveh ravnih valovanj.}
Opazujmo interferenco dveh ravnih valovanj z enakima intenzitetama, ki pod kotom 
vpadata eno glede na drugo (slika~\ref{fig:06_int}). Njuna valovna vektorja na splošno
zapišemo kot: $\mathbf{k}_1 = (k_x,0, k_z)$ in $\mathbf{k}_2 = (-k_x,0, k_z)$. 
Valovanji sta oblike:
\beq
E_1 = E_0 e^{ik_x x} e^{ik_z z}e^{-i\omega t} \qquad \mathrm{in} \qquad 
E_2 = E_0 e^{-ik_x x} e^{ik_z z}e^{-i\omega t}.
\label{eq:06_12}
\eeq
Interferenca teh dveh valovanj da:
\beq
E = E_1+E_2 = E_0 e^{ik_z z -i\omega t }\left(e^{ik_x x}+e^{-ik_x x} \right) = 
E_0 e^{ik_z z -i\omega t } 2 \cos(k_x x).
\label{eq:06_14}
\eeq
Izračunamo gostoto svetlobnega toka in za interferenčni vzorec dobimo obliko:
\beq
j = 4 j_0 \cos^2(k_x x).
\label{eq:06_15}
\eeq
\begin{figure}[!h]
\centering
\def\svgwidth{120truemm} 
\input{slike/06_interferenca_1.pdf_tex}
\caption{Interferenca dveh ravnih valovanj, ki pod kotom vpadata eno na drugo. 
Prikaz električne poljske jakosti (a) in intenzitete (b). 
Modra barva označuje negativno vrednost jakosti električnega polja in 
rdeča pozitivno. Kjer je belo, je jakost električnega polja enaka nič.
Intenzitetni interferenčni vzorec (b)
ima značilne bele črte na mestu oslabitev, potujoče ojačitve z leve slike pa se 
na detektorju izpovprečijo v znano interferenčno sliko.}
\label{fig:06_int}
\end{figure}

\end{example}

\begin{example}{\bf Interferenca dveh krožnih valovanj.}
Poglejmo še interferenco dveh krožnih valovanj v ravnini. Krožno valovanje izhaja
iz ene točke in se v koncentričnih krogih širi po ravnini navzven. V
ravnini $xy$ dve krožni valovanji zapišemo kot:
\beq
E_1 \propto \exp\left( ik\sqrt{x^2+y^2}\right)  e^{-i\omega t}
\qquad \mathrm{in} \qquad
E_2 \propto \exp\left( ik\sqrt{(x-d)^2+y^2}\right)  e^{-i\omega t}.
\label{eq:06_16a}
\eeq
Pri zapisu smo privzeli, da sta izhodišči valovanj razmaknjeni vzdolž osi $x$, 
razmik med njima pa je enak $d$. Pojemanja amplitude
z oddaljenostjo od izvora nismo zapisali. Nekaj primerov amplitudnih in pripadajočih
intenzitetnih interferenčnih vzorcev, ki 
nastanejo pri različnih razmikih $d$ in različni valovni dolžini, 
je narisanih na sliki~\ref{fig:06_intkrog}.
\begin{figure}[!h]
\centering
\includegraphics[width=140truemm]{slike/06_interferenca_krog_nov.png}
\caption{Interferenca dveh krožnih valov, pri čemer zgornja vrsta prikazuje 
amplitudo polja, spodnja pa intenziteto. Na mestih, kjer sta valovanji iz faze (destruktivna
interferenca), se pojavijo oslabitve, kjer sta valovanji v fazi (konstruktivna interferenca),
pa ojačitve. Od leve proti desni razmik med izvoroma narašča, zato se ojačitve gostijo, zadnji 
stolpec pa ponazori premik ojačitev pri spremenjeni valovni dolžini valovanja.}
\label{fig:06_intkrog}
\vglue-5truemm
\end{figure}

\end{example}

\section{Interferenca z delitvijo valovne fronte}
\label{chap:Young}
Pri večini interferenčnih poskusov ustvarimo interferenco z enim samim 
snopom svetlobe, ki ga razdelimo na dva dela. S tem zagotovimo isto 
frekvenco, isto začetno fazo in enako polarizacijo obeh delnih valovanj. V uvodu smo
že omenili, da lahko vpadno valovanje razdelimo na dva dela z delitvijo 
valovne fronte valovanja (npr. Youngov poskus) ali z delitvijo amplitude
valovanja (npr. Michelsonov interferometer). Najprej si poglejmo prvi primer.

Najpomembnejši primer interference z delitvijo valovne fronte je nedvomno
Youngov poskus (1801), na podlagi katerega je angleški fizik Thomas Young
sklepal, da je svetloba transverzalno valovanje. 
Pri tem poskusu vpadno valovanje iz monokromatskega izvora  
simetrično usmerimo na objektni zaslon, v katerem sta dve enaki ozki
reži, in opazujemo sliko na oddaljenem zaslonu\footnote{Vpadno valovanje mora biti 
kar se da koherentno. Young je to dosegel tako, da je vpadno svetlobo najprej 
speljal skozi eno tanko režo in jo šele nato usmeril na zaslon z dvema režama. 
Več o koherenci bomo spoznali v poglavju~\ref{chap:Koherenca}.}. Poiščimo 
lego ojačitev in oslabitev na oddaljenem opazovalnem zaslonu.
\begin{figure}[ht]
\centering
\def\svgwidth{100truemm} 
\input{slike/06_Young.pdf_tex}
\caption{Pri prvotnem Youngovem poskusu monokromatska svetloba prehaja ozko 
režo in vpada simetrično na dve ozki reži v razmiku $D$ na objektnem zaslonu. 
Na oddaljenem zaslonu opazujemo interferenčno sliko. Pri tem $z_0$ opisuje razdaljo
od objektnega do opazovalnega zaslona, $r_1$ in 
$r_2$ razdalji od rež do izbrane točke na opazovalnem zaslonu in kot 
$\vartheta$ približno smer izbrane točke glede na reži v zaslonu. 
Privzamemo, da je $z_0 \gg D$.}
\label{fig:06_Young}
\vglue-3truemm
\end{figure}

Naj bodo $z_0$ razdalja od objektnega zaslona z dvema režama 
do opazovalnega zaslona, $D$ razdalja med središčema rež, 
$r_1$ razdalja med sredino prve reže in izbrano točko na zaslonu
ter $r_2$ razdalja med sredino druge reže in isto točko na zaslonu. Potem za velike 
oddaljenosti $r_1, r_2 \gg D$ velja:
\beq
\Delta r = r_1-r_2 \approx D \sin\vartheta,
\label{eq:06_16}
\eeq
pri čemer je $\vartheta$ kot med osjo $z$ in zveznico med točko na sredini med režama in
izbrano točko na opazovalnem zaslonu. Ker ležita reži simetrično, sta intenziteti delnih
valovanj enaki, prav tako tudi njuni začetni fazi. Za izračun gostote svetlobnega toka na zaslonu 
zato lahko uporabimo enačbo~(\ref{eq:06_09}). Vstavimo fazno razliko $\Delta \phi \approx 
k\Delta r$ in z upoštevanjem enačbe~(\ref{eq:06_16}) dobimo:
\beq
j = 4 j_0 \cos^2\left(\frac{\Delta \phi}{2}\right) = 4j_0 \cos^2\left(\frac{k\Delta r}{2}\right) = 
4j_0 \cos^2\left(\frac{kD\sin \vartheta}{2}\right)\!\!.
\label{eq:06_17}
\eeq
V točkah, kjer se prispevka obeh valovanj seštejeta, nastopi 
konstruktivna interferenca in na zaslonu opazimo ojačitve. 
Izhajajoč iz enačbe~(\ref{eq:06_17}) pogoj za ojačitev zapišemo kot:
\beq
\frac{kD\sin \vartheta}{2} = N\pi,
\label{eq:06_18}
\eeq
pri čemer je $N$ celo število. 

Od tod izračunamo pogoj za kote $\vartheta_\mathrm{max}$, pri katerih
se pojavijo ojačitve:
\boxeq{eq:InterferencaMax}{
D \sin\vartheta_\mathrm{max} = N \lambda.
}
Zapis pove, da se ojačitve pojavijo, ko je razlika poti od rež 
do točke na zaslonu enaka večkratniku valovne dolžine valovanja.

V vmesnih točkah, kjer se prispevka valovanj odštejeta, nastopi 
destruktivna interferenca in na zaslonu opazimo oslabitve (neosvetljene proge). 
Pogoj za oslabitve je:
\boxeq{eq:InterferencaMin}{
D \sin\vartheta_\mathrm{min} = \left(N + \frac{1}{2}\right)\lambda.
}
Interferenčni vzorec, ki ga opazujemo na oddaljenem opazovalnem zaslonu, je za majhne 
kote periodičen. Izračunajmo periodo ponavljanja $\xi_0$ (slika~\ref{fig:06_Young}). 
Iz enačbe~(\ref{eq:06_17}) sledi zahteva:
\beq
\Delta \left(\frac{kD\sin \vartheta}{2}\right) = \pi.
\label{eq:06_19}
\eeq
Za majhne kote velja $\sin \vartheta \approx \vartheta$ in zapišemo: 
\beq
\frac{k D\,\Delta \sin\vartheta}{2} \approx \frac{k D\, \Delta \vartheta}{2}
 \approx \frac{k D\,\xi_0}{2z_0} = \pi,
\label{eq:06_20}
\eeq
od koder sledi:
\beq
\xi_0 = \frac{\lambda z_0}{D}.
\label{eq:06_21}
\eeq
Bliže kot sta reži (manjši $D$), bolj razmaknjene so ojačitve (večji $\xi_0$). 
Za $D=1~\si{\micro\metre}$ je na oddaljenosti $z_0 = 1~\si{m}$ razmik med ojačitvami za 
svetlobo z valovno dolžino $\lambda  = 500~\si{nm}$ enak $\xi_0 = 0,5~\si{m}$, 
medtem ko je pri $D = 1~\si{mm}$ na isti razdalji vrednost $\xi_0 = 0,5~\si{mm}$. 

\begin{example}{\bf Fraunhoferjeva uklonska obravnava Youngovega poskusa.}
Youngov poskus na dveh režah lahko obravnavamo tudi v Fraunhoferjevi uklonski
sliki (poglavje~\ref{chap:Fraunhofer}). Spomnimo se uklona na $N$ režah
širine $d$ s periodo ponavljanja $D$ (enačba~\ref{eq:uklonNrez}):
\beq
j(\vartheta) = j_0 \left(\frac{\sin\left(kd\sin\vartheta/2\right)}{kd\sin\vartheta/2}\right)^2
\left(\frac{\sin\left(NkD\sin\vartheta/2\right)}{\sin\left(kD\sin\vartheta/2\right)}\right)^2\!\!.
\label{eq:06_22}
\eeq
Pokažimo, da je uklonska slika za $N=2$ v limitnem primeru, ko sta
reži ozki in velja $d\to 0$, enaka izračunanemu interferenčnemu vzorcu 
(enačba~\ref{eq:06_17}). Oblikovni faktor (prvi oklepaj) je za ozke reže 
enak $1$ in intenziteta vrhov z oddaljenostjo od optične osi $z$ ne pojema. Ostane:
\beq
j = j_0~\frac{\sin^2(2kD\sin\vartheta/2)}{\sin^2(kD\sin\vartheta/2)} = 
j_0~\frac{4 \sin^2(kD\sin\vartheta/2)\cos^2(kD \sin\vartheta/2)}{\sin^2(kD \sin\vartheta/2)},
\eeq
pri čemer smo uporabili izraz za zapis dvojnega kota. Ulomek krajšamo in dobimo:
\beq
j = 4j_0 \cos^2\left(\frac{kD \sin\vartheta}{2}\right)\!\!,
\label{eq:06_23}
\eeq
kar je, po pričakovanju, enako enačbi~(\ref{eq:06_17}).
\end{example}

\begin{remark}
Oglejmo si še nekaj alternativnih postavitev interferenčnih poskusov
z delitvijo žarka. Pri Youngovem poskusu se namreč težko izognemo 
težavam, povezanim s končno širino reže $d$. Njegovi
sodobniki so zato poskušali podoben interferenčni vzorec ustvariti 
nad druge načine, s čimer bi se izognili domnevam, da se interferenčni 
vzorec pojavi kot posledica pojavov na robu rež. 

Prvi primer je Lloydovo zrcalo (1834), pri katerem interferirajo žarki, 
ki vpadajo neposredno od izvora svetlobe, in žarki, ki se odbijejo od zrcala
(slika~\ref{fig:06_Lloyd}\,a). 
Drugi primer sta Fresnelovi zrcali, pri katerih interferirata
sva snopa svetlobe, ki se odbijata vsak od svojega zrcala 
(slika~\ref{fig:06_Lloyd}\,b). Omenimo še postavitev s Fresnelovo biprizmo. 
V tem primeru se svetloba, ki izhaja iz enega svetila, 
na biprizmi lomi, lomljena žarka pa med seboj 
interferirata (slika~\ref{fig:06_Lloyd}\,c).

\begin{figure}[ht]
\centering
\def\svgwidth{140truemm} 
\input{slike/06_Lloyd.pdf_tex}
\caption{Različne postavitve za opazovanje interference: Lloydovo zrcalo (a), Fresnelovi
zrcali (b) in Fresnelova biprizma (c). S črko $S$ smo označili izvore svetlobe in s  
$S'$ navidezne izvore. Črtkane črte prikazujejo poti navideznih snopov svetlobe.}
\label{fig:06_Lloyd}
\vglue-10truemm
\end{figure}
\end{remark}

\begin{remark}
Youngov poskus je osnova za delovanje Rayleighovega interferometra, ki ga uporabljamo
za natančno merjenje lomnega količnika plinov. V njem svetlobo 
iz točkastega svetila (ali laserja) najprej razširimo v širok vzporeden snop (kolimiramo)
in nato usmerimo na zaslon z dvema ozkima režama. Za režama svetloba prehaja skozi plinsko komoro, 
nato pa žarka z drugo lečo ponovno zberemo, kjer interferirata. Lege ojačitev na izhodu 
so odvisne od relativnega faznega zamika obeh delnih valovanj, ta pa je odvisen od
lomnega količnika plina, skozi katerega svetloba potuje. Ker so interferenčne
meritve izredno natančne, lahko določamo vrednost $n-1$ na $10^{-8}$ natančno. Velika
prednost takega interferometra je njegova preprosta postavitev, slabost pa je majhna
interferenčna slika, ki nastane v gorišču druge leče. Navadno zato interferenčno sliko 
usmerimo na dodatno cilindrično lečo, ki sliko poveča. Tipična dolžina plinskih cevi je okoli
$1~\si{m}$. Daljše cevi bi sicer povečale občutljivost meritve, vendar je težje
stabilizirati temperaturo.

\begin{figure}[ht]
\centering
\def\svgwidth{100truemm} 
\input{slike/06_RayleighInt.pdf_tex}
\caption{Postavitev Rayleighovega interferometra. Svetlobo z lečo kolimiramo in 
usmerimo na zaslon z dvema režama. Del svetlobe prehaja skozi opazovani, del 
pa skozi kontrolni vzorec. Z zbiralno lečo obe delni valovanji zberemo in opazujemo
nastali interferenčni vzorec. Iz lege interferenčnega vzorca lahko določimo lomni količnik
vzorca.}
\label{fig:06_RayleighInt}
\end{figure}
\end{remark}

\section{Interferenca z delitvijo amplitude}
\label{chap:Michelson}
Drugi način delovanja interferometrov je z delitvijo amplitude. V tem primeru
vpadni žarek svetlobe razdelimo na dva delna žarka, navadno s polprepustnim zrcalom. 
Kot že ime pove, tako zrcalo del vpadne svetlobe odbije in del prepusti.

Najznačilnejši primer interferometra z delitvijo amplitude je Michelsonov interferometer.
Z njim je Michelson pokazal, da je hitrost svetlobe v smeri gibanja Zemlje enaka hitrosti
svetlobe v smeri pravokotno na smer gibanja in tako ovrgel teorijo o obstoju etra. Poleg
tega je prvi opazoval fini razcep spektralnih črt v vodikovem atomu, meril velikost zvezd in 
proučeval gravitacijski vpliv Lune na Zemlji. Michelsonov interferometer
se danes uporablja za celo vrsto natančnih meritev in raziskav, med drugim za neposredno opazovanje 
gravitacijskih valov, za kar je bila leta 2017 podeljena Nobelova nagrada za fiziko.

V Michelsonovem interferometru vpadni žarek svetlobe s polprepustnim zrcalom razdelimo 
na dve delni valovanji, ki se po prehodu oziroma odboju širita v pravokotnih 
smereh (slika~\ref{fig:06_Michelson}). Vsak od delnih žarkov se odbije od zrcala, 
ki žarek usmeri po isti poti nazaj na polprepustno zrcalo. Po prehodu oziroma odboju
od polprepustnega zrcala žarka interferirata, kar opazujemo z detektorjem. 
Interferenčni vzorec je odvisen od faznega zamika med obema delnima valovanjema, 
zato premikanje enega od zrcal spreminja interferenčno sliko in na detektorju 
se ob premikanju zrcala izmenično pojavljajo ojačitve in oslabitve.
\begin{figure}[ht]
\centering
\def\svgwidth{130truemm} 
\input{slike/06_Michelson.pdf_tex}
\caption{Postavitev Michelsonovega interferometra: shema (a) in fotografija (b). 
Vpadno svetlobo s polprepustnim zrcalom $PZ$ ali kockastim žarkovnim 
delilnikom razdelimo na dve delni valovanji. 
Prvo se odbije od zrcala $Z_1$ in se vrne po isti poti, drugo pa se odbije od 
zrcala $Z_2$. Na polprepustnem zrcalu se odbiti delni valovanji 
ponovno združita. Interferenčni vzorec delnih valovanj, ki je odvisen
od premika zrcala $x$, opazujemo na detektorju $D$, kjer vidimo ojačitve
in oslabitve. Pogosto v interferometer dodamo kompenzacijsko
ploščico $K$, da sta optični poti obeh žarkov $l_1$ in $l_2$ v izhodiščni 
legi povsem enaki. 
}
\label{fig:06_Michelson}
\vglue-4truemm
\end{figure}

Gostoto svetlobnega toka na detektorju zapišemo kot vsoto 
dveh delnih valovanj z enako amplitudo (enačba~\ref{eq:06_09}):
\beq
j = 4j_0 \cos^2(\Delta \phi/2),
\label{eq:06_24}
\eeq
pri čemer je $\Delta \phi = k_0(l_1-l_2) = 2 k_0 x$. Vrhove dosežemo pri 
$k_0 x = N \pi$ oziroma:
\beq
x = N\pi/k_0 = N\lambda/2.
\label{eq:06_25}
\eeq
Ojačitve na detektorju se torej pojavljajo periodično pri premiku zrcala za $\lambda/2$. 

Omenjene oslabitve in ojačitve nastanejo, kadar je svetloba v obliki ravnega valovanja.
Bolj realistično je opisati interferenco z nekolimiranim (nevzporednim) laserskim snopom, ki ga
navadno uporabimo v eksperimentu. Takrat se na opazovalnem zaslonu pojavijo 
kolobarji, ki ob premikanju zrcala $Z_1$ nastajajo oziroma izginjajo proti 
sredini. Nastanek kolobarjev lahko pojasnimo z nazorno skico 
(slika~\ref{fig:06_kolobarji}), na kateri se vidi, da imajo žarki, 
ki potujejo skozi interferometer pod različnimi 
koti, različno dolge poti in zato različne fazne zamike, ki vodijo izmenično
do ojačitev in oslabitev.
\begin{figure}[ht]
\centering
\def\svgwidth{100truemm} 
\input{slike/06_kolobarji.pdf_tex}
\caption{Nekolimirana vpadna svetloba na izhodu iz Michelsonovega interferometra
povzroči nastanek kolobarjev, saj je razlika med optičnimi poti delnih žarkov
odvisna od vpadnega kota $\alpha$ (levo). Če vpadno lasersko svetlobo razpršimo,
nastanejo na opazovalnem zaslonu kolobarji (fotografija desno), 
pri čemer je zrnatost slike posledica difuzorja.
}
\vglue-3truemm
\label{fig:06_kolobarji}
\end{figure}

Omenimo še dve različici Michelsonovega interferometra, pri katerih
točkasti izvor svetlobe pred vpadom na polprepustno zrcalo kolimiramo z lečo 
(slika~\ref{fig:06_TG-MZ}). Prva različica je Twyman-Greenov interferometer, 
ki je uporaben predvsem za 
določanje homogenosti, ukrivljenosti in na splošno kakovosti prozornih 
optičnih komponent. Vsaka nehomogenost namreč povzroči razliko v optični poti,
kar se vidi v nastalem interferenčnem vzorcu. 

Druga različica je Mach-Zehnderjev interferometer, pri 
katerem potuje svetloba po vsakem kraku interferometra le enkrat. Uporaben je v vrsti
eksperimentov, na primer za vizualizacijo zračnih tokov, za preklapljanje 
svetlobnih signalov v optičnih telekomunikacijah ali za opazovanje kvantnih
optičnih pojavov.
\begin{figure}[ht]
\centering
\def\svgwidth{140truemm} 
\input{slike/06_TG-MZ1.pdf_tex}
\caption{Twyman-Greenov interferometer (a) in Mach-Zehnderjev 
interferometer (b). V obeh različicah uporabimo kolimiran
snop svetlobe, ki ga prek polprepustnih zrcal $PZ$ usmerimo na zrcala $Z$. Posebnost
Mach-Zehnderjevega inteferometra je v tem, da gre pri njem svetloba skozi vsak krak
interferometra le enkrat. 
}
\label{fig:06_TG-MZ}
\end{figure}

\begin{example}{\bf Sagnacov interferometer.} Oglejmo si še delovanje 
Sagnacovega interferometera, ki se danes uporablja predvsem za laserske 
giroskope. V tej postavitvi laserski žarek vpade na polprepustno zrcalo, nato pa 
en del svetlobe potuje med tremi zrcali v smeri urinega kazalca, drugi del 
svetlobe pa v nasprotni smeri. Po ponovnem prehodu polprepustnega zrcala se delni
valovanji združita in interferirata (na sliki~\ref{fig:06_Sagnac} sta 
žarka, ki se širita v nasprotnih smereh zaradi nazornosti označena z drugačno 
barvo). Če interferometer miruje, nastane med delnima valovanjema
konstruktivna interferenca, če pa se interferometer vrti v ravnini žarkov, se
med delnima valovanjema pojavi fazni zamik in zato zmanjšanje signala na detektorju.
\begin{figure}[ht]
\centering
\def\svgwidth{140truemm} 
\input{slike/06_Sagnac.pdf_tex}
\caption{Sagnacov interferometer (a) z enim polprepustnim zrcalom $PZ$ 
in tremi zrcali $Z$. Nazorna shema za 
lažji izračun (b), pri čemer tri zrcala nadomestimo z zelo velikim številom zrcal, 
tako da je pot žarka po krogu s polmerom $R$. Zaradi vrtenja interferometra 
s kotno hitrostjo $\Omega$ je pot obeh 
žarkov različno dolga in interferenčni vzorec se spremeni (c).
}
\label{fig:06_Sagnac}
\end{figure}

Za lažje razumevanje si predstavljamo, da imamo zelo veliko zrcal, 
tako da je pot svetlobe krožna (slika~\ref{fig:06_Sagnac}\,b in c).
Čas potovanja prvega žarka (označenega z rdečo) od izvora do detektorja je:
\beq
t_1 = \frac{2\pi R- \Delta L}{c_0},
\label{eq:06_26}
\eeq
pri čemer je $\Delta L  = \Omega R t_1$. Vstavimo v enačbo~(\ref{eq:06_26}) 
in dobimo:
\beq
t_1 = \frac{2\pi R}{c_0+\Omega R}.
\label{eq:06_27}
\eeq
Podobno izračunamo čas, ki ga od izvora do detektorja potrebuje drugi (modri) žarek. 
Upoštevamo, da se za ta žarek pot podaljša za $\Delta L$ in dobimo:
\beq
t_2 = \frac{2 \pi R}{c_0 -\Omega R}.
\label{eq:06_28}
\eeq
Med obema signaloma tako nastane fazni zamik:
\beq
\Delta \phi = \omega (t_2 -t_1) = \omega \left(\frac{2\pi R}{c_0-\Omega R} - 
\frac{2 \pi R}{c_0 + \Omega R}\right) = 
\frac{4 \pi R^2 \omega \Omega}{c_0^2 - \Omega^2R^2} \approx 
\frac{4 \omega \Omega A}{c_0^2},
\label{eq:06_29}
\eeq
pri čemer smo z $A$ označili ploščino interferometra. Čeprav smo rezultat izpeljali za
krog, velja na splošno tudi za druge oblike. Vidimo, da lahko 
občutljivost interferometra znatno povečamo, če povečamo parameter $A$. 
To dosežemo na primer z uporabo optičnega vlakna, ki ga navijemo v veliko 
število ovojev. Tovrstne naprave so uporabne za določanje zasukov v navigacijskih 
napravah in danes nadomeščajo mehanske giroskope in kompase v letalih,
podmornicah in raketah. Njihove glavne prednosti so majhna velikost ter
kompaktna in robustna zgradba. 
\end{example}

\section{Interferenca na tanki plasti}
Obravnavajmo še en preprost primer interference z delitvijo amplitude, to je 
interferenco na tanki plasti dielektrika. Naj bo plast dielektrika
debela $d$, njen lomni količnik naj bo $n_2$, lomni količnik okolice
pa $n_1$. Ravno valovanje z valovno dolžino $\lambda$ naj vpada pod kotom
$\alpha$ glede na normalo na tanko plast (slika~\ref{fig:06_plast}).
\vglue3truemm
\begin{figure}[ht]
\centering
\def\svgwidth{130truemm} 
\input{slike/06_plast.pdf_tex}
\caption{Odboj svetlobe na tanki plasti dielektrika debeline $d$ (a). Valovanje,
ki se odbije od prve mejne plasti interferira z valovanjem, ki se odbije od 
druge mejne plasti in pojavi se interferenca.
Kadar je razlika optičnih poti delnih valovanj enaka večkratniku $2\pi$,
je interferenca konstruktivna in vidimo ojačitev (b). 
}
\label{fig:06_plast}
\end{figure}

V četrtem poglavju smo spoznali, da se pri vpadu svetlobe na mejo dveh dielektrikov
del valovanja odbije, del pa preide v drugo snov. Prepuščeno valovanje se lomi pod kotom
$\beta$, ki je določen z lomnim zakonom (enačba~\ref{eq:lomnizakon}). Prepuščeno valovanje
se na drugi meji med tanko plastjo in okolico ponovno delno odbije in delno valovanje, 
odbito na prvi meji, interferira z delnim valovanjem, odbitim na drugi meji. Omejimo
se na TE polarizirano valovanje in si za
izračun fazne razlike med njima pomagajmo s sliko~\ref{fig:06_plast}\,b.

Označimo s točko $A$ mesto vpada na tanko plast, točka $B$ naj bo mesto odboja 
od spodnje meje, točka $C$ izhodna točka na zgornji meji, točko $D$ pa postavimo
tako, da je optična pot valovanja od točk $C$ in $D$ do detektorja enaka in je 
zato ni treba upoštevati. Pot prvega žarka je:
\beq
\overline{AC}= 2\,\overline{AB} = 2 \frac{d}{\cos \beta}
\label{eq:06_30}
\eeq
in ustrezni fazni zamik:
\beq
\phi_1 = k_0 n_2 \overline{AC} = \frac{4\pi n_2 d}{\lambda \cos \beta}.
\label{eq:06_31}
\eeq
Pod drugega žarka je z upoštevanjem lomnega zakona (enačba~\ref{eq:lomnizakon}):
\beq
\overline{AD} = 2 d \tan \beta \sin \alpha = 2 d \tan \beta \frac{n_2 \sin \beta}{n_1}.
\label{eq:06_32}
\eeq
Fazni zamik drugega žarka je tako:
\beq
\phi_2 = k_0 n_1 \overline{AD} = \frac{4 \pi n_2 d \sin^2 \beta}{\lambda \cos \beta},
\label{eq:06_33}
\eeq
fazna razlika med žarkoma pa:
\beq
\phi  = \phi_1 - \phi_2 = 2 k_0 n_2 d \cos \beta.
\label{eq:06_34}
\eeq
Ne smemo pozabiti, da je $\beta$ kot glede na normalo znotraj tanke plasti in ga iz 
vpadnega kota izračunamo z lomnim zakonom. 

Spomnimo se, da se pri odboju TE polariziranega valovanja na optično gostejši snovi
faza valovanja spremeni (glej poglavje~\ref{chap:lomgost}). Zato je treba
fazni razliki med delnima valovanjema (enačba~\ref{eq:06_34}) prišteti še $\pi$. Ojačitve
odbite svetlobe nastopijo, kadar je celotni fazni zamik enak večkratniku $2\pi$ in velja:
\boxeq{eq:06_tankamax}{
2 n_2 d \cos \beta_\mathrm{max} = \lambda \left(N+\frac{1}{2}\right)\!\!,
}
pri čemer je $N$ celo število. Podobno določimo tudi pogoj za oslabitve:
\boxeq{eq:06_tankamin}{
2 n_2 d \cos \beta_\mathrm{min} = \lambda N.
}
Če opazujemo interferenco z monokromatsko svetlobo,
opazimo pod različnimi koti svetle in temne proge. Kadar pa osvetljujemo tanko plast
z belo svetlobo, se različne valovne dolžine ojačijo pod različnimi koti, zato tanko
plast vidimo mavričastih barv.
\begin{remark}
Obravnavali smo simetrični primer, ko je bila ista snov nad tanko plastjo in pod njo.
Na splošno je lahko snov pod tanko plastjo drugačna in naj ima lomni količnik $n_3$. Če velja
$n_1 < n_2 <n_3$ ali $n_1 > n_2 > n_3$, se v prvem primeru pojavi fazni zamik $2\pi$,
v drugem primeru pa dodatnega faznega zamika ni, zato sta izraza za ojačitve in 
oslabitve zamenjana glede na izraza za simetrični primer (enačbi~\ref{eq:06_tankamax} in 
\ref{eq:06_tankamin}).
\end{remark}
\begin{example}{\bf Tanke plasti v naravi}.
Interferenco na tanki plasti lahko pogosto opazujemo tudi v naravi, na primer
na tanki plasti olja na luži, na milnem mehurčku, na tanki plasti zraka med 
dvema gladkima površinama ali na tankem krilu žuželke. 
Interferenčni pojavi omogočajo, da s prostim očesom zaznamo plasti, ki so 
debele le okoli mikrometer.
\begin{figure}[!h]
\centering
\includegraphics[width=7truecm]{slike/06_photo_oil.jpg}\hfill
\includegraphics[width=7truecm]{slike/06_photo_soap.jpg}\newline

\includegraphics[width=7truecm]{slike/06_photo_zrak.jpg}\hfill
\includegraphics[width=7truecm]{slike/06_photo_us.jpg}
\caption{Interferenca na tanki plasti motornega olja na vodi, 
milnice v zraku, tanke plasti zraka med objektnima stekelcema 
v beli in rdeči svetlobi ter interferenca
na krilih žuželke. Foto listne uši: Miran Pflaum.}
\vglue-8truemm
\label{fig:06_Photos}
\end{figure}

\end{example}

\section{Večkratni odboj na tanki plasti}
Spoznali smo interferenco na tanki plasti, pri čemer
smo upoštevali le delni valovanji, ki sta se odbili na zgornji in 
spodnji meji tanke plasti. Odboje višjih redov smo zanemarili.

Zdaj se osredotočimo na interferenco velikega števila delnih 
valovanj, ki nastanejo z delitvijo amplitude na tanki plasti dielektrika.
Naj tako kot v prejšnjem razdelku ravno valovanje vpada na tanko plast 
snovi z lomnim količnikom $n_2$, lomni količnik okolice pa naj bo enak $n_1$. 
Ponovno se omejimo na primer TE polariziranega valovanja, pri katerem
je smer jakosti električnega polja pravokotna na vpadno ravnino 
(slika~\ref{fig:06_plastmulti}). Ob vpadu na mejo med snovema se del 
svetlobe odbije, del pa lomi po lomnem zakonu (enačba~\ref{eq:lomnizakon}).
Za razliko od prej bomo zdaj upoštevali vsoto vseh prepuščenih valov, 
ki prehajajo skozi tanko plast, z ustrezno zmanjšano amplitudo.
\begin{figure}[ht]
\centering
\def\svgwidth{70truemm} 
\input{slike/06_plastmulti.pdf_tex}
\caption{Prehod svetlobe skozi tanko plast dielektrika. Delni žarki, ki prehajajo
skozi plast, med seboj interferirajo, zato je intenziteta prepuščene svetlobe odvisna
od debeline plasti $d$, lomnih količnikov plasti $n_2$ in okolice $n_1$ ter vpadnega 
kota $\alpha$. }
\vglue-2truemm
\label{fig:06_plastmulti}
\end{figure}

Zanima nas gostota prepuščenega svetlobnega toka $j$ v odvisnosti od 
lomnih količnikov $n_1$ in $n_2$, vpadnega kota $\alpha$ in debeline plasti $d$ pri dani
vpadni gostoti toka $j_0$. Spomnimo se, da za TE polarizirano valovanje
amplitudno prepustnost zapišemo z enačbo~(\ref{eq:TEr}), amplitudno odbojnost
pa z enačbo~(\ref{eq:TEt}). Ob vstopu v tanko plast tako velja:
\beq
r_{12} = \frac{n_1\cos \alpha - n_2\cos \beta}{n_1\cos \alpha + n_2\cos \beta}\qquad 
\mathrm{in}\qquad t_{12} = 1+r_{12},
\label{eq:06_35}
\eeq
ob izstopu valovanja iz tanke plasti pa:
\beq
r_{21} = \frac{n_2\cos \beta - n_1\cos \alpha}{n_2\cos \beta + n_1\cos \alpha}\qquad 
\mathrm{in}\qquad t_{21} = 1+r_{21},
\label{eq:06_36}
\eeq
pri čemer smo upoštevali, da je izhodni kot enak vpadnemu kotu $\alpha$. 

Posamezne prispevke jakosti 
električnega polja na izhodni strani zapišemo kot:
\begin{align}
E_1 &= E_0\,t_{12}\,t_{21},\\
E_2 &= E_0\,t_{12}\left(r_{21}\,r_{21}\,e^{i\phi}\right)t_{21},\\
E_3 &= E_0\,t_{12}\left(r_{21}\,r_{21}\,e^{i\phi}\right)
\left(\,r_{21}\,r_{21}\,e^{i\phi}\right)t_{21},\\
&...\nonumber\\
E_{N+1} &= E_0t_{12}\,\left(r_{21}\,r_{21}\,e^{i\phi}\right)^Nt_{21}.
\label{eq:06_37}
\end{align}
Upoštevali smo tudi fazni zamik med dvema sosednjima izhodnima valovanjema, do katerega
pride zaradi razlike v prepotovani poti (enačba~\ref{eq:06_34}):
\beq
\phi = 2k_0 n_2 d \cos \beta.
\label{eq:06_38}
\eeq
Celotno prepuščeno polje $E_t$ zapišemo kot vsoto vseh prispevkov (enačba~\ref{eq:06_37}) 
in dobimo:
\begin{align}
E_t &= E_1+E_2+E_3+... \nonumber \\
&= E_0\, t_{12}\,t_{21}\,\left(1 + r_{21}^2 e^{i\phi} + r_{21}^4 e^{2i\phi} 
+ r_{21}^6 e^{3i\phi} + ... \right)\!\!.
\label{eq:06_39}
\end{align}
Geometrijsko vrsto v oklepaju seštejemo in za jakost prepuščenega polja dobimo:
\beq
E_t = E_0 t= E_0 t_{12}t_{21}\frac{1}{1-r_{21}^2e^{i\phi}},
\label{eq:06_40}
\eeq
pri čemer smo vpeljali $t$ kot amplitudno prepustnost plasti. Ker sta lomni 
količnik snovi in smer širjenja svetlobe na izhodni strani enaka kot na vpadni, je 
prepustnost $T$, ki označuje razmerje med gostoto prepuščenega in vpadnega svetlobnega
toka, kar enaka $|t|^2$:
\beq
T = \frac{j}{j_0} = |t|^2= \frac{t_{12}^2t_{21}^2}{\left(1-r_{21}^2e^{i\phi}\right)
\left(1-r_{21}^2e^{-i\phi}\right)}.
\label{eq:06_41}
\eeq
Upoštevali smo, da je tanka plast dielektrična in so zato vrednosti amplitudnih 
prepustnosti in odbojnosti realne. Zapišemo še odbojnost $R = r_{21}^2$ in upoštevamo
zveze med amplitudnimi prepustnostmi in odbojnostmi:
$t_{21} = 1+r_{21}$ in $t_{12} = 1+r_{12} = 1-r_{21}$. Dobimo:
\beq
T = \frac{\left(1-R\right)^2}{1 + R^2 - 2R\cos \phi}.
\label{eq:06_42}
\eeq
Imenovalec preoblikujemo, tako da upoštevamo zvezo $\cos(2x) = 1-2\sin^2x$:
\beq
1 + R^2 - 2R\cos \phi = 1+R^2 - 2R(1-2\sin^2(\phi/2)) = (1-R)^2 + 4R \sin^2(\phi/2).
\label{eq:06_43}
\eeq
Preoblikovan izraz vstavimo v enačbo~(\ref{eq:06_42}), jo delimo s števcem in 
dobimo končen izraz za prepustnost tanke plasti:
\boxeq{eq:FP}{
T = \frac{1}{1 + \frac{4R}{\left(1-R\right)^2} \sin^2(\phi/2)}.
}
Spomnimo, da je $R = r_{21}^2$ podan z enačbo~(\ref{eq:06_36}), $\phi$ pa z 
enačbo~(\ref{eq:06_38}). 

Izračunano odvisnost $T(\phi)$ imenujemo tudi Airyjeva
funkcija.\footnote{Ločiti je treba Airyjevo funkcijo za prepustnost 
na tanki plasti (enačba~\ref{eq:FP}) od Airyjeve funkcije v matematiki in tudi 
od Airyjevega diska, ki smo ga vpeljali pri uklonu na okrogli odprtini 
(enačba~\ref{eq:uklonAiry}). Gre za povsem drugačne funkcijske odvisnosti.}
Airyjeva funkcija, ki se v odvisnosti od parametra $\phi$ periodično spreminja
med 0 in 1, zavzame največje vrednosti, kadar je izpolnjen pogoj $\phi = 2 \pi N$, 
pri čemer je $N$ celo število. Zapisani pogoj je ekvivalenten zahtevi, da je  
fazna razlika med dvema prepuščenima delnima valovanjema enaka večkratniku 
števila $2\pi$ in zato prepuščeni delni valovanji med seboj konstruktivno 
interferirata. Takrat je vsa vpadna svetloba prepuščena ($T=1$) in 
odbojnost tanke plasti za dano valovno dolžino je enaka nič. Tanka plast torej 
deluje kot frekvenčni filter, saj pri dani debelini dobro prepušča le valovanja
s točno določenimi valovnimi dolžinami, ostala valovanja pa se od tanke plasti 
odbijejo.

Vpeljimo še en parameter, to je koeficient finese:
\beq
F = \frac{4R}{(1-R)^2}.
\label{eq:06_44d}
\eeq
Vrednost koeficienta finese določa kontrast prepustnosti svetlobe skozi tanko
plast (slika~\ref{fig:06_FP1}). Odvisen je zgolj od odbojnosti na meji
med tanko plastjo in okolico $R$, ta pa od lomnih količnikov plasti in okolice
ter vpadnega kota na mejno ploskev. Že pri razmeroma majhni odbojnosti na mejni
ploskvi (npr. $R=0,3$) so vrhovi največje prepustnosti jasno vidni, pri večji 
odbojnosti (npr. $R=0,9$) pa postanejo vrhovi izredno ozki.
\begin{figure}[ht]
\centering
\def\svgwidth{110truemm} 
\input{slike/06_FP1.pdf_tex}
\caption{Odvisnost prepustnosti tanke plasti od parametra faznega zamika $\phi$
za različne vrednosti koeficienta finese $F$: modra $R = 0,3$ in $F=2,45$; 
zelena $R=0,5$ in $F=8$ ter rdeča $R=0,9$ in $F=3600$.}
\label{fig:06_FP1}
\end{figure}

\section{Fabry-Perotov interferometer}
Naprava, ki temelji na selektivni prepustnosti tanke plasti dielektrika, je 
Fabry-Perotov interferometer. Imenuje se po francoskih fizikih Charlesu Fabryju (1867--1945)
in Alfredu Perotu (1863--1925), ki sta napravo razvila leta 1899. Fabry-Perotov interferometer
je navadno sestavljen iz dveh premičnih delno prepustnih ravnih zrcal, med katerima
je zelo tanka reža. S spreminjanjem razmika med zrcaloma (in s tem debeline vmesne tanke
plasti zraka) izbiramo valovno dolžino
valovanja, ki ga interferometer popolnoma prepušča. Uporabljamo ga predvsem
za spektralno analizo oziroma spektroskopijo, na primer v astronomiji. 

Podobna naprava je Fabry-Perotov
etalon. Ta je navadno sestavljen iz ploščice dielektrika, katere debeline ne 
moremo spreminjati. Stranicam dielektrika lahko z dodatnim nanosom povečamo
odbojnost. Fabry-Perotovi etaloni so uporabni med drugim v optičnih 
telekomunikacijah in pri izdelavi laserjev za spektralno filtracijo svetlobe.

V prejšnjem razdelku smo izpeljali prepustnost valovanja skozi plast
dielektrika (enačba~\ref{eq:FP}), pri čemer smo intenziteto odbitega
oziroma prepuščenega valovanja na mejnih ploskvah izračunali z uporabo
Fresnelovih enačb. Povsem enak rezultat dobimo, če namesto ploščice 
dielektrika obravnavamo prepustnost skozi tanko plast zraka, omejeno
z dvema delno prepustnima ravnima zrcaloma. V tem primeru sta
vpadni kot $\alpha$ in lomni kot $\beta$  približno enaka, $n_2 \approx 1$,
odbojnost $R$ pa je enaka odbojnosti delno prepustnih zrcal. Privzamemo 
še, da svetloba na interferometer vpada pravokotno, in izraz za prepustnost
prepišemo v:
\beq
T(\omega) = \frac{1}{1 + \frac{4R}{\left(1-R\right)^2} \sin^2(\omega d n_2/c_0)}.
\label{eq:06_44}
\eeq

Pomemben parameter pri Fabry-Perotovem interferometru je tako imenovano prosto
spektralno območje ($FSR$ -- {\it Free Spectral Range}). 
Gre za območje spektra med dvema zaporednima vrhoma (slika~\ref{fig:06_FP2})
in določa širino spektra, ki jo lahko s tako napravo analiziramo. 
Prosto spektralno območje izračunamo iz pogoja, da se fazna razlika $\phi$ spremeni
za $2\pi$:
\beq
\Delta \phi = 2 \pi = \Delta \left(2 \omega_\mathrm{FSR} d n_2/c_0\right)= 
2 \Delta \omega_\mathrm{FSR} dn_2/c_0
\label{eq:06_45}
\eeq
in dobimo:
\boxeq{eq:FSR}{
\Delta \nu_\textrm{FSR}=\frac{c_0}{2dn_2}.
}
\begin{example}{\bf Prosto spektralno območje.}
Obravnavajmo Fabry-Perotov interferometer, ki je sestavljen iz dveh ravnih zrcal, med 
katerima je tanka plast zraka. Položaj zrcal zelo natančno nastavljamo s piezoelektričnim 
mehanizmom in nastavimo debelino reže na $d=0,1~\si{mm}$. Izračunajmo
prosto spektralno območje za tak interferometer (enačba~\ref{eq:FSR}):
\beq
\Delta \nu_\textrm{FSR} = \frac{3 \cdot 10^8~\si{m/s}}{2 \cdot 10^{-4}~\si{m}} \sim 10^{12}~\si{Hz}.
\label{eq:06_51d}
\eeq
S takim interferometrom lahko analiziramo spektralne podrobnosti 
v intervalu širine $1~\si{THz}$, kar  v območju vidne svetlobe
ustreza $\Delta \lambda_\textrm{FSR} \sim 1~\si{nm}$. Navadno zato uporabimo dodatne filtre, 
s katerimi iz celotnega spektra najprej osamimo le svetlobo v bližini opazovanega dela in šele nato
natančno analiziramo s Fabry-Perotovim interferometrom. 
\end{example}
\vglue-5truemm
\begin{remark}
Primer uporabe Fabry-Perotovega interferometra 
je opazovanje spektra svetlobe, ki jo izseva vodikov atom. Najsvetlejša
spektralna črta H$_\alpha$ ustreza prehodu elektronov iz stanja 
$n=3$ v stanje $n=2$ (Balmerjeva serija) z valovno dolžino $656,28~\si{nm}$.
Podrobnejša analiza pokaže, da je črta sestavljena iz dveh ločenih črt, ki nastaneta
kot posledica sklopitve spin-tir. Razlika med njima je le $0,016~\si{nm}$, vendar jo
z interferometrom lahko izmerimo. Opazovanje vodikovega  H$_\alpha$ dubleta 
je bilo en prvih eksperimentalnih dokazov za obstoj elektronskega spina.
\end{remark}

Drugi pomemben parameter pri tovrstni spektroskopiji je širina transmisijskih
vrhov (slika~\ref{fig:06_FP2}).
Ta namreč določa, kako natančno lahko analiziramo signal znotraj prostega 
spektralnega območja, in torej določa ločljivost Fabry-Perotovega interferometra. 
Širino posameznega vrha $\delta \nu_{1/2}$ izračunamo iz vrednosti frekvence, pri kateri pade 
prepustnost interferometra na $T=0,5$. Celotno širino pri polovični
višini pogosto označimo tudi z angleško kratico $FWHM$ ({\it Full Width at Half
Maximum}).
\begin{figure}[ht]
\centering
\def\svgwidth{100truemm} 
\input{slike/06_FP2.pdf_tex}
\caption{Prosto spektralno območje $\Delta \nu_{\rm FSR}$
je interval med dvema zaporednima vrhoma prepustnosti.
Širino vrha $\delta \nu_{1/2}$ po dogovoru določimo na polovični prepustnosti. 
Primer je narisan za $R=0,5$.}
\label{fig:06_FP2}
\vglue-4truemm
\end{figure}

Širino vrha izračunamo iz pogoja $T=0,5$ (enačba~\ref{eq:FP}):
\beq
T = \frac{1}{1 + \frac{4R}{\left(1-R\right)^2} \sin^2(\phi/2)} = \frac{1}{2} \qquad
\Longrightarrow \qquad \frac{4R}{\left(1-R\right)^2} \sin^2(\phi/2) = 1.
\label{eq:06_46}
\eeq
Privzamemo, da so vrhovi ozki in sinus razvijemo za majhne vrednosti:
\beq
\phi/2 = \sqrt{\frac{\left(1-R\right)^2}{4R}}.
\label{eq:06_47}
\eeq
Fazni zamik na polovični vrednosti vrha je potem:
\beq
\phi_{1/2} = \frac{1-R}{\sqrt{R}}.
\label{eq:06_48}
\eeq
Vstavimo izraz za fazno razliko $\phi$ (enačba~\ref{eq:06_34}) in 
za celotno širino vrha na polovični višini dobimo zvezo:
\beq
2k_0 n_2 d = \frac{4\pi \nu n_2 d}{c_0} = 2\frac{1-R}{\sqrt{R}},
\label{eq:06_49}
\eeq
od koder sledi:
\beq
\delta \nu_{1/2} = \frac{1-R}{2\sqrt{R}} \frac{c_0}{\pi n_2 d}.
\label{eq:06_50}
\eeq
\vglue-8truemm
\begin{remark}
Pogosto govorimo o finesi interferometra, ki jo vpeljemo kot
kvocient med prostim spektralnim območjem in širino vrha. Izračunamo jo 
z upoštevanjem enačb~(\ref{eq:FSR} in \ref{eq:06_50}):
\beq
\mathcal{F} = \frac{\Delta \nu_\textrm{FSR}}{\delta \nu_{1/2}}  = \frac{\pi}{2}\sqrt{F}.
\label{eq:06_51}
\eeq
\end{remark}

\section{Večplastni nanosi}
Prepustnost tanke plasti je razmeroma preprosto izračunati. Vendar se račun hitro
zaplete, kadar je tankih plasti več. Namesto seštevanja prispevkov 
posameznih odbojev valovanja na mejah med plastmi zato raje zapišemo celotno polje 
v neki plasti, prehod iz ene plasti v drugo pa opišemo s prehodno matriko.
Zaradi enostavnosti se omejimo zgolj na pravokotni 
vpad svetlobe na večplastno strukturo, polarizacija pa ni pomembna, saj 
je v tem primeru obravnava TE in TM polariziranega valovanja enaka.

Naj bodo polja na levih 
robovih plasti označena z $E_N$, na desnih robovih plasti pa z $\tilde{E}_N$. 
V vseh plasteh, razen na izhodni plasti, sta prisotni dve valovanji: prvo se širi
v desno in drugo v levo. Jakosti električnega polja, ki pripadajo slednjemu
valovanju, označimo s črtico (slika~\ref{fig:06_prehodneM}).
\begin{figure}[ht]
\centering
\def\svgwidth{100truemm} 
\input{slike/06_prehodneM.pdf_tex}
\caption{K izračunu prehoda skozi večplastni nanos}
\label{fig:06_prehodneM}
\end{figure}

Poglejmo najprej, kako z matričnim pristopom opišemo povezavo med poljema na 
meji snovi $1\rightarrow 2$. Robni pogoji (enačba~\ref{eq:RPE}) zahtevajo, 
da se na meji ohranja tangentna komponenta jakosti električnega polja. Ker je
vpad pravokotnen, se ohranja celotna jakost električnega polja. Izrazimo 
prepuščeno polje $E_2$ s poljema $\tilde{E}_1$ in $E_2'$, tako da upoštevamo
amplitudno prepustnost in odbojnost na meji (enačbe~\ref{eq:06_35} in \ref{eq:06_36}):
\beq
E_2 = t_{12}\tilde{E}_1 + r_{21}E_2'.
\label{eq:06_53}
\eeq
Podobno zapišemo tudi odbito polje $\tilde{E}_1'$ kot:
\beq
\tilde{E}_1' = t_{21}E_2' + r_{12}\tilde{E}_1.
\label{eq:06_54}
\eeq
Iz enačbe~(\ref{eq:06_54}) izrazimo $E_2'$:
\beq
E_2' = \frac{1}{t_{21}}\left(\tilde{E}_1' - r_{12}\tilde{E}_1\right) = 
\frac{1}{t_{21}}\left(\tilde{E}_1' + r_{21}\tilde{E}_1\right),
\label{eq:06_54a}
\eeq
pri čemer smo upoštevali, da velja $r_{12} = - r_{21}$. Izračunano polje vstavimo v 
enačbo~(\ref{eq:06_53}) in dobimo:
\beq
E_2 = t_{12}\tilde{E}_1 -\frac{r_{12}r_{21}}{t_{21}}\tilde{E}_1 + 
\frac{r_{21}}{t_{21}}\tilde{E}_1'.
\label{eq:06_55}
\eeq
Izraz preoblikujemo:
\beq
E_2 = \frac{1}{t_{21}} \left(t_{12}t_{21}\tilde{E}_1 -r_{12}r_{21}\tilde{E}_1 + 
r_{21}\tilde{E}_1'\right)\!\!.
\label{eq:06_55a}
\eeq
Izračunajmo zvezo med koeficienti prepustnosti in odbojnosti:
\beq
t_{12}t_{21} - r_{12}r_{21} = (1+r_{12})(1+r_{21}) - r_{12}r_{21} = 
(1+r_{12})(1-r_{12}) + r_{12}^2 = 1,
\label{eq:06_56}
\eeq
s čimer enačbo~(\ref{eq:06_55a}) poenostavimo v:
\beq
E_2 = \frac{1}{t_{21}}\left(\tilde{E}_1 + r_{21}\tilde{E}_1'\right).
\label{eq:06_57}
\eeq
Tako smo z enačbami povezali oba prispevka k polju na desni strani meje s poljem
levo od meje.  

Sestavimo zdaj 2D vektorja iz valovanj, ki se širita v desno in v levo, in zvezi
med njimi (enačbi~\ref{eq:06_54a} in \ref{eq:06_57}) strnjeno zapišemo kot:
\beq
\left[\begin{array}{c}
E_{2}\\
E_{2}'\\
\end{array}\right] =
\frac{1}{t_{21}}
\left[\begin{array}{cc}
1& r_{21}\\
r_{21}& 1\\
\end{array}\right]\cdot
\left[\begin{array}{c}
\tilde{E}_1\\
\tilde{E}_1'\\
\end{array}\right]\!\!.
\label{eq:06_58}
\eeq
Kot bomo videli pozneje, je priročno obrniti smer gledanja, tako da polje na 
levi izrazimo s poljem na desni strani meje. Obrnjene enačbe strnjeno zapišemo z matriko:
\beq
\left[\begin{array}{c}
\tilde{E}_{1}\\
\tilde{E}_{1}'\\
\end{array}\right] =
\frac{1}{t_{12}}
\left[\begin{array}{cc}
1& r_{12}\\
r_{12}& 1\\
\end{array}\right]\cdot
\left[\begin{array}{c}
E_2\\
E_2'\\
\end{array}\right]\!\!.
\label{eq:06_59}
\eeq
Zapisani izraz posplošimo in zapišemo povezavo na meji med plastjo 
$N-1$ in plastjo $N$:
\boxeq{eq:prehodnaM}{
\left[\begin{array}{c}
\tilde{E}_{N-1}\\
\tilde{E}_{N-1}'\\
\end{array}\right] =
\frac{1}{t_{N-1,N}}
\left[\begin{array}{cc}
1& r_{N-1,N}\\
r_{N-1,N}& 1\\
\end{array}\right]\cdot
\left[\begin{array}{c}
E_N\\
E_N'\\
\end{array}\right] = 
\mathbf{M}_{N-1,N}\left[\begin{array}{c}
E_N\\
E_N'\\
\end{array}\right]\!\!.
}

Na podoben način lahko s prehodno matriko povežemo tudi polja na 
levi in desni strani znotraj posamezne plasti. Razlika
je le v fazi, ki jo valovanje pridobi med premikom po plasti. 
Če je debelina $N$-te plasti $d_N$ in njen
lomni količnik $n_N$, zapišemo zvezi:
\beq
\tilde{E}_N = E_N e^{i k_0 n_N d_N}
\label{eq:06_60}
\eeq
in 
\beq
E_N' = \tilde{E}_N' e^{i k_0 n_N d_N}.
\label{eq:06_61}
\eeq
V matričnem zapisu je premik po posamezni plasti enak:
\beq
\left[\begin{array}{c}
E_{N}\\
E_{N}'\\
\end{array}\right] =
\left[\begin{array}{cc}
e^{-i\delta}& 0\\
0& e^{i\delta}\\
\end{array}\right]\cdot
\left[\begin{array}{c}
\tilde{E}_N\\
\tilde{E}_N'\\
\end{array}\right] = 
\mathbf{P}_{N}\left[\begin{array}{c}
\tilde{E}_N\\
\tilde{E}_N'\\
\end{array}\right]\!\!,
\label{eq:06_62}
\eeq
pri čemer smo vpeljali fazni zamik $\delta = k_0 n_N d_N$.

Zapis z matrikami je priročen predvsem v primerih, ko imamo sistem več tankih plasti
z različnimi debelinami in lomnimi količniki. Za vsako mejno plast zapišemo
ustrezno prehodno matriko, prav tako za vsak premik znotraj posamezne plasti. 
Povezavo med vhodnim poljem ($E_0$) in izhodnim poljem ($E_i$) 
izračunamo tako, da vse zapisane matrike 
zmnožimo v pravilnem vrstnem redu. Pri tem 
prehod obravnavamo od izhodne (desne) strani proti vpadni (levi) strani, saj vemo, da na
izstopni strani svetlobe, ki bi se širila proti levi, ni. 
Na splošno je zapis oblike:
\beq
\left[\begin{array}{c}
E_{0}\\
E_{0}'\\
\end{array}\right] = 
\mathbf{M}_{01}
\mathbf{P}_1
\mathbf{M}_{12}
\mathbf{P}_2
\mathbf{M}_{23}
\mathbf{P}_3 ... \mathbf{M}_{N,i}
\left[\begin{array}{c}
E_i\\
0\\
\end{array}\right] =
\mathbf{A}
\left[\begin{array}{c}
E_i\\
0\\
\end{array}\right]\!\!,
\label{eq:06_63}
\eeq
pri čemer $\mathbf{A}$ označuje prehodno matriko celotnega sistema. Ko enkrat 
poznamo matriko $\mathbf{A}$, lahko hitro izračunamo amplitudno 
prepustnost in odbojnost večplastnega sistema. Matriko zapišemo
po komponentah:
\beq
\left[\begin{array}{c}
E_{0}\\
E_{0}'\\
\end{array}\right] =
\left[\begin{array}{cc}
A_{11}& A_{12}\\
A_{21}& A_{22}\\
\end{array}\right]\cdot
\left[\begin{array}{c}
E_i\\
0\\
\end{array}\right]\!\!,
\label{eq:06_64}
\eeq
od koder razberemo amplitudno prepustnost $t$ in amplitudno odbojnost $r$:
\boxeq{eq:plasti}{
t = \frac{E_i}{E_0} = \frac{1}{A_{11}} \qquad \mathrm{in} \qquad 
r = \frac{E_0'}{E_0} = \frac{A_{21}}{A_{11}}.
}
Tako na preprost način izračunamo prepustnost in odbojnost
večplastnih nanosov, vendar ne smemo pozabiti, 
da je celoten račun narejen ob predpostavki pravokotnega vpada.

\begin{example}{\bf Matrična obravnava Fabry-Perotovega etalona.}
Uporabimo matrični pristop za izračun prehoda svetlobe skozi tanko plast dielektrika
(Fabry-Perotov etalon). Naj bodo debelina plasti $d$, njen lomni količnik $n_1$, 
lomni količnik okolice pa $n_0$. V tem primeru moramo zapisati tri matrike:
eno za prehod v plast $\mathbf{M}_{01}$, drugo za prehod znotraj plasti $\mathbf{P}_1$ in 
tretjo za prehod iz plasti $\mathbf{M}_{10}$:
\beq
\left[\begin{array}{c}
E_{0}\\
E_{0}'\\
\end{array}\right] = 
\mathbf{A}
\left[\begin{array}{c}
E_i\\
0\\
\end{array}\right] = 
\mathbf{M}_{01}\mathbf{P}_1\mathbf{M}_{10}
\left[\begin{array}{c}
E_i\\
0\\
\end{array}\right]\!\!.
\label{eq:06_65}
\eeq
Uporabimo matriki za prehod skozi mejo (enačba~\ref{eq:06_59}) 
in za premik po snovi (enačba~\ref{eq:06_62}). Zapišemo:
\beq
\mathbf{A} =
\frac{1}{t_{01}}
\left[\begin{array}{cc}
1& r_{01}\\
r_{01}& 1\\
\end{array}\right]\cdot
\left[\begin{array}{cc}
e^{-i\delta}& 0\\
0& e^{i\delta}\\
\end{array}\right]\cdot
\frac{1}{t_{10}}
\left[\begin{array}{cc}
1& r_{10}\\
r_{10}& 1\\
\end{array}\right]\!\!,
\label{eq:06_66}
\eeq
pri čemer je fazni zamik $\delta = k_0 n_1 d$. Matrike zmnožimo in dobimo:
\beq
\mathbf{A} =
\frac{1}{t_{01}t_{10}}
\left[\begin{array}{cc}
e^{-i\delta}+r_{01}r_{10}e^{i\delta}& r_{10}e^{-i\delta}+r_{01}e^{i\delta} \\
r_{01}e^{-i\delta}+r_{10}e^{i\delta} & r_{01}r_{10}e^{-i\delta}+ e^{i\delta}\\
\end{array}\right]\!\!.
\label{eq:06_67}
\eeq
Ko poznamo celotno matriko $\mathbf{A}$, lahko iz nje razberemo koeficient prepustnosti 
(enačba~\ref{eq:plasti}):
\beq
t = \frac{1}{A_{11}} = \frac{t_{01}t_{10}}{e^{-i\delta}+r_{01}r_{10}e^{i\delta}} = 
\frac{1-r_{01}^2}{e^{-i\delta}\left(1-r_{01}^2e^{2i\delta}\right)},
\label{eq:06_68}
\eeq
pri čemer smo upoštevali enačbe~(\ref{eq:06_35} in \ref{eq:06_36}) in zvezo
$r_{01} = r_{10}$. 

Vpeljemo še odbojnost na meji $R = r_{01}^2$ in fazni zamik 
$\phi = 2 \delta = 2 k_0 n_2 d$. Izračunamo prepustnost, pri čemer upoštevamo 
enačbo~(\ref{eq:06_44}):
\beq
T = |t|^2 = \frac{\left(1-R\right)^2}{\left(1 - Re^{2i\delta}\right)\left(1 -
Re^{-2i\delta}\right)} = \frac{\left(1-R\right)^2}{1 + R^2 - 2R\cos \phi}=
\frac{1}{1 + \frac{4R}{\left(1-R\right)^2} \sin^2(\phi/2)}.
\label{eq:06_69}
\eeq
Izpeljali smo prepustnost 
tanke plasti dielektrika, ki je po pričakovanju povsem enaka prepustnosti 
Fabry-Perotovega interferometra, izračunani s seštevanjem delnih valovanj (enačba~\ref{eq:FP}).

\end{example}

\begin{example}{\bf Antirefleksni nanos.}
Kadar želimo zmanjšati odboj svetlobe pri vpadu na mejo dveh snovi, uporabimo
antirefleksne nanose. To so praviloma zelo tanke plasti iz neke tretje snovi, 
s katerimi dosežemo zmanjšanje odbojnosti in tako povečanje prepustnosti. Poglejmo, 
kako lahko dosežemo, da se nič vpadne svetlobe ne odbije in je $R=0$. 

V tem primeru naj svetloba iz snovi z lomnim količnikom $n_1$ vpada na tanek antirefleksni
nanos debeline $d$ z lomnim količnikom $n_2$ in potem prehaja v snov z lomnim količnikom 
$n_3$. Matrika, ki opisuje prehod skozi opisani sistem, je produkt dveh prehodov skozi
mejo in enega premika po snovi:
\beq
\mathbf{A} = 
\frac{1}{t_{12}}
\left[\begin{array}{cc}
1& r_{12}\\
r_{12}& 1\\
\end{array}\right]\cdot
\left[\begin{array}{cc}
e^{-i\delta}& 0\\
0& e^{i\delta}\\
\end{array}\right]\cdot
\frac{1}{t_{23}}
\left[\begin{array}{cc}
1& r_{23}\\
r_{23}& 1\\
\end{array}\right]\!\!.
\label{eq:06_70}
\eeq
Matrike zmnožimo in dobimo:
\beq
\mathbf{A} =
\frac{1}{t_{12}t_{23}}
\left[\begin{array}{cc}
e^{-i\delta}+r_{12}r_{23}e^{i\delta}& r_{23}e^{-i\delta}+r_{12}e^{i\delta} \\
r_{12}e^{-i\delta}+r_{23}e^{i\delta} & r_{12}r_{23}e^{-i\delta}+ e^{i\delta}\\
\end{array}\right]\!\!.
\label{eq:06_71}
\eeq
Prepustnost sistema izračunamo iz enačbe~(\ref{eq:plasti}), pri čemer s faktorjem $n_3/n_1$ 
upoštevamo, da se po prehodu valovanje širi po drugačni snovi:
\beq
T =\frac{n_3}{n_1} |t|^2 = \frac{n_3}{n_1} \left\rvert \frac{1}{A_{11}}\right\rvert^2 = 
\frac{n_3}{n_1} \cdot  \frac{t_{12}^2t_{23}^2}{1+ r_{12}^2r_{23}^2+2r_{12}r_{23}\cos\phi},
\label{eq:06_72}
\eeq
pri čemer je $\phi = 2k_0n_2d$. Prepustnost $T$ je največja, kadar je imenovalec najmanjši in 
$\cos \phi = -1$. Iz tega pogoja izračunamo debelino antirefleksnega nanosa:
\beq
\phi = 2 \frac{2\pi}{\lambda} n_2 d = \pi \qquad \Longrightarrow \qquad d = \frac{\lambda}{4n_2}.
\label{eq:06_73}
\eeq
Najmanjša potrebna debelina antirefleksnega nanosa je torej četrtina valovne dolžine valovanja v nanosu.
Druge rešitve (večje debeline) dobimo z upoštevanjem periodičnosti sinusne funkcije. Rezultat je pričakovan,
saj se pri izračunani debelini valovanje, ki je odbito od prve meje med plastmi, destruktivno sešteje z 
valovanjem, odbitim na drugi meji. Celotno odbito valovanje je enako nič in vsa svetloba je prepuščena. 

Izračunajmo še odbojnost z upoštevanjem enačbe~(\ref{eq:plasti}):
\beq
R = |r|^2 = \left\rvert \frac{A_{21}}{A_{11}}\right\rvert^2 = 
\left\rvert\frac{r_{12}e^{-i\delta}+r_{23}e^{i\delta}}{e^{-i\delta}+r_{12}r_{23}e^{i\delta}}\right\rvert^2\!\!.
\label{eq:06_74}
\eeq
Vstavimo izračunano debelino nanosa (enačba~\ref{eq:06_73}) in odbojnost poenostavimo v:
\beq
R = \frac{r_{12}^2+r_{23}^2-2r_{12}r_{23}}{1-r_{12}^2r_{23}^2} = \frac{(r_{12}-r_{23})^2}{(1-r_{12}r_{23})^2}.
\label{eq:06_75}
\eeq
Da dosežemo popolno prepustnost svetlobe in nič odboja, mora biti $R=0$. To velja, kadar je $r_{12} = r_{23}$
oziroma izraženo z lomnimi količniki snovi (enačba~\ref{eq:06_35}):
\beq
\frac{n_1-n_2}{n_1+n_2} = \frac{n_2-n_3}{n_2+n_3}.
\label{eq:06_76}
\eeq
Pri danih lomnih količnikih $n_1$ in $n_3$ izračunamo lomni količnik antirefleksnega nanosa in pogoja, 
da se na plasti svetloba ne odbija, strnjeno zapišemo kot:
\boxeq{eq:antirefleks}{
n_2 = \sqrt{n_1n_3} \qquad \mathrm{in} \qquad d = \frac{\lambda}{4n_2}.
}
Kadar je debelina nanosa enaka četrtini valovne dolžine v nanosu, njen lomni količnik pa je 
geometrijska sredina lomnih količnikov snovi na obeh straneh nanosa, se svetloba ne odbija. 

Antirefleksni nanosi so zelo praktično uporabni, saj zmanjšajo odbojnost in povečajo intenziteto prepuščenega signala. 
Uporabljamo jih med drugim na korekcijskih očalih vida, na lečah, v mikroskopih ali teleskopih in 
na sončnih celicah. Ker je razmeroma težko najti snov, ki bi imela lomni količnik enak geometrijski sredini
med lomnim količnikom zraka ($n_1=1$) in stekla ($n_3=1,52$), se za antirefleksne snovi najpogosteje uporablja magnezijev 
fluorid MgF$_2$ z lomnim količnikom $n_2=1,38$. 
\end{example}

\begin{remark}
Odbojnost antirefleksnega nanosa je lahko enaka nič le pri eni valovni dolžini, valovanje z drugačnimi valovnimi 
dolžinami se pa še vedno delno odbije. Prav tako smo pri računu privzeli, da je vpad na mejo med snovmi 
pravokoten. V praksi se zato pogosto uporabljajo bolj zapleteni antirefleksni nanosi, sestavljeni iz več
plasti različnih debelin in z različnimi lomnimi količniki. Tako dosežemo odbojnost, manjšo od $0,5~\%$
na skoraj celotnem vidnem območju.
\end{remark}

\begin{example}{\bf Strukturne barve.}
Posebej zanimiv primer večplastnih dielektrikov so periodične strukture. Enodimenzionalne 
nastanejo z izmeničnim nanosom na primer dveh plasti z lomnima količnikoma $n_1$ in $n_2$, 
lahko pa so tudi dvo- ali tridimenzionalne periodične strukture. Za opis širjenja svetlobe v
 takih periodičnih dielektričnih strukturah lahko uporabimo Blochov formalizem za opis elektronskih 
 stanj v periodični 
kristalni mreži. Podobno kot se v kristalih pojavijo dovoljeni energijski pasovi za elektrone 
in med njimi prepovedani pasovi oziroma energijske reže, se v periodičnih strukturah dielektikov
pojavijo stanja, ki se po snovi širijo, in stanja, ki se ne. Zaradi podobnosti s kristali
govorimo o fotonskih kristalih, za njih pa je značilna velika odbojnost za valovanja s točno
določenimi frekvencami znotraj prepovedanega pasu. 

Kadar telo dobi barvo zaradi strukture in ne zaradi barvila, govorimo o strukturni barvi. 
Znani primeri strukturnih barv (fotonskih kristalov) v naravi so krila nekaterih metuljev, 
nekatera peresa ptic (race, pava, vodomca, kolibrija), telesa nekaterih kačjih pastirjev ali hroščkov. 
\begin{figure}[!h]
\centering
\includegraphics[width=7truecm]{slike/06_metulj.jpg}\hfill
\includegraphics[width=7truecm]{slike/06_vodomec.jpg}\newline

\includegraphics[width=7truecm]{slike/06_pav1.jpg}\hfill
\includegraphics[width=7truecm]{slike/06_pastir.jpg}
\caption{Nekaj primerov strukturne barve v naravi: metuljeva krila (foto: Pixabay, Garoch), peresa vodomca (foto:
Pixabay, Timo Schl\"uter), pavje pero in kačji pastir (foto: Miran Pflaum).}
\label{fig:06_FK}
\end{figure}
 
\end{example}







