\chapterimage{07_Sipanje.jpg} % Chapter heading image

\chapter{Sipanje}
V tem poglavju bomo na kratko predstavili sipanje svetlobe in z Rayleighovim
sipanjem na atomih in molekulah pojasnili modro barvo neba. Izpeljali bomo 
kotno odvisnost sipane svetlobe in njeno polarizacijo, poglavje pa zaključili
z opisom Miejevega sipanja.

\section{Sipanje in sipalni presek}
V petem poglavju smo podrobneje spoznali, kako se uklanja elektromagnetno 
valovanje, ki vpada na oviro. Uklonski integral, ki smo ga zapisali,
je dobro opisal pojave tako v bližnjem kot v daljnem polju. Kadar pa ovira,
na katero vpada elektromagnetno valovanje, ni ploščata in je 
po velikosti primerljiva z valovno dolžino svetlobe ali še manjša, je treba 
pojav obravnavati drugače. Čeprav gre formalno gledano za podoben pojav,
v tem primeru ne govorimo več o uklonu, ampak o sipanju svetlobe.

Sipanje svetlobe pomeni spremembo smeri vpadne svetlobe zaradi vpada na majhne delce. 
Majhni delci so lahko posamezni atomi, molekule, drobne kapljice ali kroglice, 
nepravilnosti v snovi, lokalne fluktuacije v gostoti snovi ... 
\begin{figure}[!h]
\centering
\includegraphics[width=7truecm]{slike/06_photo_soap.jpg}\hfill
\includegraphics[width=7truecm]{slike/07_megla.jpg}
\caption{Sipanje svetlobe v mešanici vode in mleka (levo) ter sipanje svetlobe 
cestne svetilke v megli (desno). ZAMENJAJ FOTKO!!!}
\label{fig:07_Sipanje}
\end{figure}

Ko elektromagnetno valovanje vpade na majhen delec, izmenično električno 
polje deluje na njegov naboj in ga periodično izmika iz ravnovesne lege. 
Nastali oscilirajoči električni dipol 
podobno kot antena oddaja (seva) elektromagnetno valovanje. V velikih 
homogenih območjih se prispevki vseh atomov izpovprečijo in svetloba
se širi zgolj v vpadni smeri. Kadar pa je območje nehomogeno, se 
prispevki posameznih atomov med seboj razlikujejo in svetloba se širi 
tudi v smereh, ki se razlikujejo od vpadne smeri. Pravimo, da se svetloba siplje. 
Zaradi sipanja svetlobe se gostota svetlobnega toka v smeri vpadnega valovanja
zmanjšuje, kar imenujemo slabljenje, atenuacija ali ekstinkcija. Podobno učinkuje tudi 
absorpcija svetlobe v snovi, zato je celotno slabljenje sestavljeno iz 
prispevkov sipanja in absorpcije (slika~\ref{fig:07_skica}\,a). Pri obravnavni sipanja se mi omejimo na 
dielektrične snovi, ki svetlobe ne absorbirajo. Sipanje, pri katerem se 
svetloba ne absorbira in energija ne izgublja, imenujemo elastično sipanje.

\begin{figure}[!h]
\centering
\def\svgwidth{100truemm} 
\input{slike/07_skica01.pdf_tex}
\caption{Zaradi sipanja in absorpcije se intenziteta svetlobe, ki potuje skozi 
nehomogeno snov, zmanjšuje (a). Zmanjševanje svetlobnega toka $P$ in 
gostote svetlobnega toka $j$ izpeljemo z zapisom
zmanjševanja v tanki plasti snovi debeline $\Delta z$ (b).}
\label{fig:07_skica}
\vglue-2truemm
\end{figure}

Naj svetloba z gostoto svetlobnega toka $j$ vpada na tanko plast snovi 
vzdolž smeri $z$ (slika~\ref{fig:07_skica}\,b). Prostornina osvetljenega 
dela naj bo $V = S \Delta z$,
v njem pa naj bo $N$ sipalcev, to je delcev, na katerih se svetloba siplje. 
Vsak od sipalcev prispeva k zmanjšanju svetlobnega toka:
\beq
\Delta P_1 = - \sigma_S j,
\label{eq:07_01}
\eeq
pri čemer vpeljemo razmerje med svetlobnim tokom sipane svetlobe 
in gostoto svetlobnega toka vpadne svetlobe $\sigma_S$ kot sipalni presek. 
Sipalni presek ima
enoto ploščine, vendar se razlikuje od prečnega preseka sipalca.
Njegova velikost je določena s tem, kako močno vpliva na vpadno 
svetlobo: delci z večjim sipalnim presekom bolj sipljejo svetlobo in obratno, 
delci z manjšim sipalnim presekom manj zmotijo potek vpadnega valovanja. 
Sipalni presek je specifičen za izbrano snov, je pa odvisen od valovne 
dolžine elektromagnetnega valovanja, ki vpada na delec. 

Skupni prispevek vseh delcev v osvetljenem delu snovi k zmanjšanju svetlobnega toka
je:
\beq
\Delta P = - N \sigma_S j.
\label{eq:07_02}
\eeq
Vpeljemo gostoto sipalcev $\varrho = N/V$ in dobimo:
\beq
\Delta P = - \sigma_S j\,\varrho S \Delta z.
\label{eq:07_03}
\eeq
Izraz delimo s presekom snopa $S$ in ga zapišemo v diferencialni obliki:
\beq
dj = \frac{dP}{S} = - \sigma_S j\, \varrho dz.
\label{eq:07_04}
\eeq
Vpeljemo $\mu = \sigma_S \varrho$ kot koeficient slabljenja (tudi atenuacijski ali ekstinkcijski 
koeficient). Sorazmeren je z gostoto delcev, na katerem se svetloba siplje, sorazmernostni
faktor pa je sipalni presek. Enačbo~(\ref{eq:07_04}) integriramo in dobimo:
\boxeq{eq:BL}{
j(z) = j_0 e^{-\mu z},
}
pri čemer je $j_0$ gostota vpadnega svetlobnega toka. Zapisana enačba 
opisuje eksponentno pojemanje intenzitete vpadne svetlobe zaradi 
sipanja in je povsem analogna Beer-Lambertovem zakon za absorpcijo svetlobe v snovi. 

\begin{remark}
Poleg totalnega sipalnega preseka $\sigma_S$, ki pove, kako močno se svetloba siplje,
pogosto vpeljemo tudi diferencialni sipalni presek:
\beq
\frac{d\sigma}{d\Omega} = \frac{j(\vartheta)}{j_0} r^2,
\label{eq:07_04a}
\eeq
pri čemer je $r$ razdalja od sipalca do opazovalca, kot $\vartheta$ pa merimo
glede na smer vpadne svetlobe. Diferencialni sipalni
presek pove, kako močno se svetloba siplje v prostorski kot $d\Omega$ pri kotu $\vartheta$. 
Integral diferencialnega sipalnega preseka po prostorskem kotu da totalni
sipalni presek:
\beq
\sigma_S = \int \frac{d\sigma}{d\Omega} d\Omega.
\label{eq:07_04b}
\eeq
\end{remark}

\section{Sipanje na vezanem elektronu in Rayleighovo sipanje}
Najprej si podrobneje oglejmo sipanje na delcih, ki so bistveno manjši 
od valovne dolžine svetlobe (npr. atomi in molekule). Za njih velja $R \ll \lambda$, 
pri čemer je $R$ značilna dimenzija delca. Tako sipanje imenujemo 
Rayleighovo sipanje po angleškemu fiziku Lordu Rayleighu (1842--1919).

Uporabimo Lorentzev model atoma, ki smo ga spoznali v razdelku~\ref{chap:lomni}.
V njem elektron opišemo kot lahko kroglico z maso $m$, ki je z vzmetjo 
s koeficientom $k_0$ vezana na bistveno večje jedro. Ko
na atom vpade elektromagnetno valovanje, deluje na elektron 
Lorentzeva sila in elektron zaniha. Naj svetloba na atom vpada vzdolž 
smeri $x$, njena polarizacija pa naj bo vzporedna osi $z$ 
(glej sliko~\ref{fig:07_koor2}).\footnote{Zaradi uveljavljenega koordinatnega sistema
pri kasnejšem zapisu sevajočega dipola smo pri tem računu zasukali koordinatni sistem.}
\begin{figure}[!h]
\centering
\def\svgwidth{90truemm} 
\input{slike/07_koor2.pdf_tex}
\caption{Vpadna svetloba, ki se širi vzdolž osi $x$, naj bo polarizirana vzdolž
osi $z$, sipana svetloba pa naj se širi pod kotom $\vartheta$ glede na os $z$. Vektor 
$\mathbf{p}$ (zelena) označuje dipol, ki se inducira pod vplivom vpadnega električnega 
polja.}
\label{fig:07_koor2}
\vglue-3truemm
\end{figure}

Newtonov zakon za gibanje elektrona smo na splošno zapisali z enačbo~(\ref{eq:09_02}), 
zdaj pa dušenje zanemarimo in poenostavljeno zapišemo:
\beq
m \ddot{z} + k_0 z = e E = e E_0 e^{-i\omega t},
\label{eq:07_50}
\eeq
pri čemer smo vpadno polje $E$ zapisali kot ravno valovanje s frekvenco $\omega$ v
izhodišču pri $x=0$. 
Uporabimo nastavek za periodično spreminjanje lege, pri čemer ima vsiljeno 
nihanje elektrona enako smer in enako frekvenco kot vpadno valovanje. Dobimo resonančno odvisnost:
\beq
z = \frac{e/m}{\omega_0^2-\omega^2}E,
\label{eq:07_51}
\eeq
pri čemer je $\omega_0 = \sqrt{k_0/m}$ lastna frekvenca nihanja.
Inducirani dipolni moment, ki nastane zaradi premikanja elektrona, 
je enak:
\beq
p = ez  = \frac{e^2/m}{\omega_0^2-\omega^2} E = 
\frac{e^2/m}{\omega_0^2-\omega^2}E_0 e^{-i\omega t}.
\label{eq:07_52}
\eeq
S tem smo pokazali, da dipolni moment, ki se inducira v atomu, oscilira s frekvenco, 
ki je enaka frekvenci vpadnega valovanja, njegova amplituda pa je funkcija te frekvence.

Za oscilirajoči dipolni moment vemo, da oddaja elektromagnetno valovanje -- seva. 
Sevalno polje v velikih oddaljenostih od električnega dipola zapišemo 
kot:\footnote{Glej npr. Strnad, {\it Fizika, drugi del}, DMFA-založništvo (2018) in
Podgornik in Vilfan, {\it Elektromagnetno polje}, DMFA-založništvo (2012).}
\beq
\mathbf{E}_\mathrm{sev} = \frac{1}{4 \pi \varepsilon_0 c^2 r}
\left(\ddot{\mathbf{p}} \times \frac{\mathbf{r}}{r}\right)\times \frac{\mathbf{r}}{r}.
\label{eq:07_12}
\eeq
Vstavimo sinusno oscilirajoč električni dipol (enačba~\ref{eq:07_52})
in izračunamo vektorski produkt, pri čemer upoštevamo, da je smer induciranega
dipola vzdolž osi $z$. Za sevalno polje dobimo:
\beq
\mathbf{E}_\mathrm{sev} = -
\frac{e^2}{4 \pi \varepsilon_0\,m c^2}\frac{\omega^2}{\omega_0^2-\omega^2}E_0
\sin \vartheta \left(\frac{e^{ikr - i\omega t}}{r}\right) \hat{\mathbf{e}}_\vartheta.
\label{eq:dipolE}
\eeq
V velikih oddaljenostih od dipola je smer jakosti električnega polja vzdolž smeri enotskega
vektorja $\hat{\mathbf{e}}_\vartheta$. V tem približku se amplituda polja zmanjšuje 
kot $1/r$. Vzdolž smeri $z$, to je vzdolž smeri polarizacije vpadnega valovanja, 
je jakost električnega polja enaka nič. 

Podobno kot jakost električnega polja izračunamo tudi jakost magnetnega polja:
\beq
\mathbf{H}_\mathrm{sev} = \frac{1}{4 \pi c r}
\left(\ddot{\mathbf{p}} \times \frac{\mathbf{r}}{r}\right) = 
\mathbf{H}_\mathrm{sev} = - \frac{e^2}{4 \pi m c}
\frac{\omega^2}{\omega_0^2-\omega^2}E_0\sin \vartheta
\left(\frac{e^{ikr - i\omega t}}{r}\right) \hat{\mathbf{e}}_\varphi.
\label{eq:dipolH}
\eeq
Jakost izsevanega magnetnega polja je pravokotna na smer dipola in 
hkrati tudi na smer jakosti električnega polja. Podobno kot jakost
električnega polja tudi jakost magnetnega polja pojema z oddaljenostjo
od dipola kot $1/r$ in je enaka nič vzdolž smeri $z$.

Gostoto energijskega toka sevalnega polja izračunamo kot povprečje 
Poyntingovega vektorja (enačba~\ref{eq:Poyntingov}):
\boxeq{eq:dipolj}{
\mathbf{j}_\mathrm{sev} = \langle \mathbf{E}_\mathrm{sev}
\times \mathbf{H}_\mathrm{sev}  \rangle 
= \frac{e^4}{32 \pi^2 \varepsilon_0\,m^2 c^3}\frac{1}{r^2}
\left(\frac{\omega^2}{\omega_0^2-\omega^2}\right)^2
E_0^2 \sin^2 \vartheta \,\mathbf{e}_r.
}
Smer gostote svetlobnega toka je radialno navzven, 
kar pomeni, da se zaradi sevanja vpadni energijski tok preusmeri iz vpadne smeri
v druge smeri. Posledično amplituda v vpadni smeri slabi, v ostalih smereh pa se 
pojavi sipana svetloba. Amplituda gostote svetlobnega toka 
pojema obratno sorazmerno s kvadratom oddaljenosti od izhodišča, kar je v skladu
z ohranitvijo energije.  
Vidimo, da je sevalno polje odvisno od kota $\vartheta$,
ki je kot med smerjo polarizacije vpadne svetlobe in smerjo opazovanja. Vzdolž
smeri vpadne polarizacije, ki je hkrati tudi smer induciranega dipola, sipanja ni, 
največje sipanje pa je v smeri pravokotno glede na smer polarizacije vpadne svetlobe (slika~\ref{fig:07_dipol}). Zanimivo je, da se enako svetlobe siplje v smeri naprej kot nazaj.
\begin{figure}[!h]
\vglue-2truemm
\centering
\def\svgwidth{60truemm} 
\input{slike/07_dipol.pdf_tex}
\caption{Intenziteta sipane svetlobe je močno odvisna od smeri: v smeri induciranega
dipola (zelena puščica) je enaka nič, največja pa je v ravnini, ki je pravokotna na dipol.}
\label{fig:07_dipol}
\end{figure}

Poleg kotne odvisnosti ima gostota svetlobnega toka, ki jo izseva inducirani dipol, 
tudi zelo pomembno frekvenčno odvisnost. Omejimo se na vpadno valovanje, katerega 
frekvenca je daleč od resonančnih frekvenc atoma in za katero velja 
$\omega \ll \omega_0$. Takrat lahko v imenovalcu enačbe~(\ref{eq:dipolj}) 
frekvenco $\omega$ zanemarimo, v števcu
pa jo seveda ohranimo. Vpeljemo $j_0$ kot gostoto vpadnega energijskega toka in dobimo:
\beq
j_\mathrm{sev}
= j_0 \frac{e^4}{16 \pi^2 \varepsilon_0^2 m^2 c^4 \omega_0^4} \frac{\omega^4}{r^2} 
\sin^2 \vartheta.
\label{eq:07_53}
\eeq
Za Rayleighovo sipanje je značilna četrta potenca v odvisnosti od frekvence 
vpadne svetlobe:
\boxeq{eq:rayleigh}{
j_\mathrm{sev} \propto \omega^4 \propto \frac{1}{\lambda^4}.
}
Valovanja s večjimi frekvencami in krajšimi valovnimi dolžinami se tako 
bistveno bolj sipljejo kot valovanja z daljšimi valovnimi dolžinami 
(slika~\ref{fig:07_rayleighlambda}). Kadar se
siplje vidna bela svetloba, se modri del spektra siplje bistveno močneje kot rdeči
del. To ima zelo pomembno -- in vidno -- posledico.
\begin{figure}[!h]
\vglue-2truemm
\centering
\def\svgwidth{60truemm} 
\input{slike/07_rayleighlambda.pdf_tex}
\caption{Relativna intenziteta sipane svetlobe v odvisnosti od valovne dolžine vpadnega
valovanja. Modri del spektra se siplje bistveno močneje od rdečega dela spektra.}
\label{fig:07_rayleighlambda}
\vglue-9truemm
\end{figure}

\begin{remark}
Pri zapisu Rayleighovega sipanja smo privzeli, da je $\omega \ll \omega_0$. Ta zapis
velja za elastično vezan elektron. V nasprotnem primeru, ko je $\omega \gg \omega_0$, 
govorimo o Thomsonovem sipanju, ki opisuje elastično sipanje elektromagnetnega valovanja 
na prostem elektronu. Pri tem pogoju se v enačbi~(\ref{eq:dipolj}) frekvenčna 
odvisnost pokrajša in za Thomsonovo sipanje je značilno, da je intenziteta 
sipane svetlobe neodvisna od frekvence vpadnega valovanja. 
Medtem ko Rayleighovo sipanje tipično opazujemo z vidno
svetlobo, Thomsonovo sipanje navadno opazujemo z rentgenskimi žarki.
\end{remark}

Izraz za intenziteto sipane svetlobe (enačba~\ref{eq:07_53}) lahko še malo 
preoblikujemo. Vpeljemo dipolni moment $p$ kot produkt naboja $e$ in odmika 
iz ravnovesne lege $eE/k$. Vstavimo lastno krožno frekvenco in dobimo:
\beq
p = \frac{e^2 E}{m\omega_0^2}.
\label{eq:07_54}
\eeq
Sledi:
\boxeq{eq:07_55}{
\mathbf{j}_\mathrm{sev}
= \frac{p^2}{32 \pi^2 \varepsilon_0 c^3} \frac{\omega^4}{r^2} 
\sin^2 \vartheta \,\mathbf{e}_r.
}
Z vpeljavo dipolnega momenta smo veljavnost izračunanega izraza razširili
tudi na večje delce, v katerih se ob vpadu elektromagnetnega 
valovanja inducira električni dipol.

\begin{example}{\bf Sipanje na majhnih dielektričnih kroglicah.}
Obravnavajmo sipanje svetlobe na dielektričnih kroglicah z
dielektričnostjo $\varepsilon_2$, dielektričnost 
okolice pa naj bo enaka $\varepsilon_1$. Kroglice naj bodo majhne ($R < \lambda$),
zato da lahko privzamemo, da je električno polje 
vpadnega valovanja $E$ znotraj celotnega delca enako. 

Inducirani dipolni moment v kroglici izračunamo iz 
elektrostatike z upoštevanjem robnih pogojev na površini 
kroglice\footnote{Glej npr. Stratton, {\it Electromagnetic Theory}, različne izdaje.}
in ga zapišemo kot:
\beq
p = 4 \pi \varepsilon_0 R^3 \,\frac{\varepsilon-1}{\varepsilon +2} E,
\label{eq:07_56}
\eeq
pri čemer je $\varepsilon = \varepsilon_2/\varepsilon_1$. 

Povsem enak rezultat dobimo tudi z upoštevanjem zveze med polarizirnostjo in 
dielektričnostjo snovi (enačba~\ref{eq:09_35a}), kjer zapišemo:
\beq
p = \alpha E = \frac{3\varepsilon_0}{\varrho}\frac{\varepsilon-1}{\varepsilon+2}E,
\label{eq:07_57}
\eeq
Pri čemer je $\varrho$ gostota delcev, inverz gostote pa je prostornina, ki pripada
enemu delcu, to je $4\pi R^3/3$. Ko prostornino enega delca vstavimo, 
dobimo enačbo~(\ref{eq:07_56}).

Oba izraza dokazujeta, da se svetloba siplje le, če sta dielektričnosti 
kroglice in okoliške snovi različni.
Od razlike lomnih količnikov je odvisna intenziteta sipane svetlobe, medtem ko
kotna odvisnost in odvisnost od valovne dolžine ostajata nespremenjeni.
\end{example}

Vrnimo se k izrazu za gostoto energijskega toka sipane 
svetlobe (enačba~\ref{eq:07_55}) in upoštevajmo velikost induciranega 
dipolnega momenta v dielektrični kroglici (enačba~\ref{eq:07_56}). Na danem
mestu je gostota svetlobnega toka sipane svetlobe sorazmerna:
\beq
j_\mathrm{sev} \propto \omega^4 p^2 \propto E^2 \frac{R^6}{\lambda^4}.
\label{eq:07_17}
\eeq
Sipalni presek, ki ga izračunamo kot razmerje med sipanim svetlobnim tokom in 
vpadno gostoto svetlobnega toka, je sorazmeren s šesto potenco polmera 
delca in obratno sorazmeren s četrto potenco valovne dolžine svetlobe.

\begin{example}{\bf Zakaj je nebo modro?}
Preden svetloba s Sonca doseže Zemljino površje, prepotuje Zemljino atmosfero.
Pri tem se del svetlobe absorbira (najizrazitejše so absorpcije v ultravijoličnem delu 
spektra na ozonski plasti ter v infrardečem spektru na molekulah vode in ogljikovega 
dioksida). Preostala svetloba potuje skozi atmosfero in se pri tem na molekulah
Rayleighovo siplje. Zaradi močne odvisnosti intenzitete sipanja od valovne dolžine 
svetlobe (enačba~\ref{eq:rayleigh}) se modri odtenki s krajšo valovno dolžino 
sipljejo bistveno bolj kot svetloba rdečih odtenkov z daljšo valovno dolžino.
Na primer: svetloba z $\lambda = 400~\si{\nm}$ se siplje 16-krat močneje kot 
svetloba z $\lambda = 800~\si{\nm}$. Ko opazujemo nebo, zaznavamo svetlobo, 
ki se na atmosferi siplje. Ker se modri odtenki sipljejo bolj kot rdeči, 
vidimo nebo modro. 
\begin{figure}[!h]
\centering
\includegraphics[width=7truecm]{slike/07_ModroNebo.jpg}\hfill
\includegraphics[width=7truecm]{slike/07_Luna.jpg}
\caption{Barva neba je posledica sipanja svetlobe. Ker se močneje siplje 
svetloba s krajšo valovno dolžino, je nebo podnevi videti modro (levo).
Na Luni, kjer ni atmosfere, na kateri bi se svetloba sipala, je nebo 
tudi podnevi povsem črno (Foto: NASA).}
\label{fig:07_Modrina}
\end{figure}

Seveda se vprašamo, zakaj ne vidimo neba vijoličnega, saj 
ima vijolična svetloba še krajšo valovno dolžino in se zato še močneje siplje. Upoštevati 
moramo spekter sončeve svetlobe, v katerem je vijolična barva manj zastopana od modre, poleg
tega k temu prispeva tudi občutljivost očesa, ki se pri krajših valovnih dolžinah znatno 
zmanjša in vijolične barve ne zaznava tako močno kot modre. 
\end{example}

\begin{example}{\bf In zakaj je sončni zahod rdeč?}
Tudi rdeči sončni vzhodi in zahodi so posledica sipanja svetlobe v atmosferi. 
Takrat Sonce leži nizko nad obzorjem in pot svetlobe skozi atmosfero je 
razmeroma dolga. Pogosto je v ozračju bližje površju tudi več vlage, prašnih delcev
in drugih sipalcev. Ker se modra svetloba močno siplje na vse strani, rdeča
pa razmeroma šibko, je večina svetlobe, ki pride do opazovalca iz smeri Sonca,
rdečkaste barve. Zaradi človekove aktivnosti in višjih dnevnih temperatur je 
navadno zvečer v zraku več sipalcev kot proti jutru. Sončni zahodi so zato pogosto
bolj izrazito rdečkasti kot sončni vzhodi.
\end{example}
\begin{figure}[!h]
\centering
\includegraphics[width=7truecm]{slike/07_Zahod.jpg}\hfill
\includegraphics[width=7truecm]{slike/07_Hribi.jpg}
\caption{Ker se modra barva bolj siplje, je večina prepuščene svetlobe ob Sončnem
vzhodu ali zahodu rdečkaste barve (levo). Zaradi sipanja svetlobe so oddaljeni
grebeni modrikastih barv (desno).}
\label{fig:07_Rdeca}
\end{figure}

\begin{example}{\bf Zakaj so oddaljene gore modikaste?}
Zaradi sipanja svetlobe v zraku opazimo še en zanimiv pojav: modrikasto
obarvanost oddaljenih gorskih grebenov. Med opazovalcem in oddaljenim grebenom
je razmeroma dolga pot skozi ozračje, na katerem se svetloba siplje. Več kot
je ozračja med goro in opazovalcem, več bo sipane svetlobe. Posledično so
bolj oddaljene gore videti bolj modro in svetlejše. 

Kadar ozračje ni čisto in so prisotni večji delci (na primer prah ali vodne kapljice),
takrat se svetloba siplje drugače. Kot bomo spoznali v nadaljevanju, je sipanje
na večjih delcih le šibko odvisno od valovne dolžine svetlobe, zato je svetloba, sipana
na večjih delcih, siva. V meglenem vremenu so posledično oddaljene gore -- in celo nebo -- 
videti sivo.
\end{example}

\begin{example}{\bf Tyndallov pojav.} Pojav, ki je zelo podoben Rayleighovem sipanju
na molekulah in delcih v zraku, je Tyndallov pojav. Pojav, ki se imenuje po irskem fiziku
Johnu Tyndallu (1820--1893), opisuje sipanje svetlobe v koloidih in suspenzijah. Za Rayleighovo
sipanje smo izpeljali, da intenziteta sipane svetlobe narašča s šesto potenco velikosti
delca. Na večjih delcih (a vseeno po velikosti manjših ali največ primerljivih z valovno dolžino 
svetlobe), se tako svetloba zelo močno siplje. Koloid pri navadni 
osvetlitvi zato pogosto vidimo modrikast, pri presevni osvetlitvi pa rdečkaste barve.
\begin{figure}[!h]
\centering
\includegraphics[width=7truecm]{slike/07_Mo2N1.jpg}\hfill
\includegraphics[width=7truecm]{slike/07_Mo2N2.jpg}
\caption{Disperzije nanodelcev molibdenovega nitrida v vodi, ki je zaradi sipanja
videti modra (levo). Ko isto disperzijo osvetlimo od zadaj, je prepuščena svetloba rdečkasta
(desno).}
\label{fig:07_NeboPol}
\vglue-10truemm
\end{figure}

\end{example}

\section{Polarizacija sipane svetlobe}
Pri razlagi Rayleighovega sipanja v prejšnjem razdelku smo privzeli, da na
delec vpada linearno polarizirano elektromagnetno valovanje, ki v delcu vzbudi 
električni dipolni moment. Oscilirajoči dipol seva, pri čemer je polarizacija
izsevane svetlobe vzdolž enotskega vektorja $\mathbf{e}_\vartheta$. Sevanja vzdolž
smeri vpadne polarizacije ni, v smeri pravokotno na vpadno svetlobo pa je polarizacija
pravokotna na sipalno ravnino (slika~\ref{fig:07_pol}\,a).

Kadar na sipalni delec vpada nepolarizirana svetloba, vpadno svetlobo razstavimo
na dve med seboj pravokotni komponenti in obravnavamo vsako posebej. Naj bo smer
vpadne svetlobe vzdolž osi $x$, električno polje vpadne svetlobe pa razdelimo na 
polarizacijo vzdolž osi $y$ in polarizacijo vzdolž osi $z$.  
Komponenta vzdolž osi $y$ vzbudi dipolni moment, ki vzdolž osi $y$ 
ne seva, vzdolž osi $z$ pa je izsevana svetloba polarizirana v smeri $y$. 
Podobno komponenta vzdolž osi $z$ ne povzroči sevanja vzdolž osi $z$,
izsevana svetloba vzdolž osi $y$ pa je polarizirana v smeri $z$. Posledično je v smereh
pravokotno na smer vpadne svetlobe sipana svetloba linearno polarizirana. 
Pri poljubnem sipalnem kotu je sipana svetloba na splošno delno polarizirana 
(slika~\ref{fig:07_pol}\,b).
\begin{figure}[!h]
\centering
\def\svgwidth{130truemm} 
\input{slike/07_sipanjePol_1.pdf_tex}
\caption{Linearno polarizirana vpadna svetloba se na delcu siplje, pri čemer je polarizacija
sipane svetlobe vzporedna z $\mathbf{e}_\vartheta$ (a). Nepolarizirano vpadno svetlobo
razstavimo na dve komponenti (rdeča in modra) in ju obravnavamo neodvisno. 
V smeri pravokotno na vpadno svetlobo je sipana svetloba linearno polarizirana, na splošno
pa delno polarizirana.}
\label{fig:07_pol}
\vglue-5truemm
\end{figure}

Poglejmo pojav podrobneje. Naj bo opazovalec vzdolž smeri vektorja $\mathbf{r}$, katerega
smer določajo koti $\vartheta_1$, $\vartheta_2$ in $\beta$. Pri tem je $\vartheta_1$ 
kot med smerjo opazovalca in osjo $y$, $\vartheta_2$ med smerjo opazovalca in 
osjo $z$, kot $\beta$, tako imenovani sipalni kot, pa je kot med smerjo opazovalca 
in osjo $x$ (slika~). Med koti velja 
zveza: $\cos^2 \vartheta_1 + \cos^2 \vartheta_2 + \cos^2 \beta = 1$.
\begin{figure}[!h]
\vglue-2truemm
\centering
\def\svgwidth{50truemm} 
\input{slike/07_smernikoti.pdf_tex}
\caption{Smer opazovalca $\mathbf{r}$ označimo s tremi koti glede na koordinatne osi.}
\label{fig:07_smernikoti}
\vglue-5truemm
\end{figure}

Potem sevalno polje dipola, induciranega v smeri $y$ (modra polarizacija 
na sliki~\ref{fig:07_NeboPol}\,b) zapišemo kot (enačba~\ref{eq:07_53}):
\beq
j_y = \frac{j_0}{2} f(\omega, r) \sin^2 \vartheta_1.
\label{eq:07_58}
\eeq
Pri tem smo konstante ter odvisnost od frekvence in oddaljenosti od dipola združili 
v funkcijo $f$. Upoštevali smo le polovico gostote vpadnega svetlobnega toka $j_0$, saj 
upoštevamo le izbrano polarizacijo. Podobno zapišemo tudi sevalno polje dipola, ki je 
induciran v smeri $z$ (rdeča polarizacija na sliki~\ref{fig:07_NeboPol}\,b):
\beq
j_z = \frac{j_0}{2} f(\omega, r) \sin^2 \vartheta_2.
\label{eq:07_59}
\eeq
Celotna gostota energijskega toka sipane svetlobe je vsota obeh prispevkov:
\beq
j_\mathrm{sev} = j_y + j_z = j_0 f(\omega, r) \frac{\sin^2 \vartheta_1 + \sin^2 \vartheta_2}{2}.
\label{eq:07_60}
\eeq
Z upoštevanjem zveze med smernimi kosinusi dobimo:
\boxeq{eq:07_61}{
j_\mathrm{sev} = j_0 f(\omega, r) \frac{1+ \cos^2 \beta}{2}.
}
Intenziteta sipane nepolarizirane svetlobe je, po pričakovanju, odvisna zgolj od sipalnega kota $\beta$.
Njena odvisnost (slika~\ref{fig:07_nepol}) je simetrična v smeri naprej in nazaj, pri čemer je 
sipanja v teh dveh smereh dvakrat več kot pravokotno na vpadno smer. V smeri naprej je sipanje 
nepolarizirano, v pravokotnih smereh je linearno polarizirano, v ostalih smereh pa delno polarizirano.
\begin{figure}[!h]
\vglue-2truemm
\centering
\def\svgwidth{70truemm} 
\input{slike/07_nepol.pdf_tex}
\caption{Celotna intenziteta sipane nepolarizirane svetlobe je vsota dveh prispevkov, pri čemer vsak
ustreza eni od komponent polarizacije vpadne svetlobe (modra $y$ in rdeča $z$).}
\label{fig:07_nepol}
\vglue-7truemm
\end{figure}

\begin{example}{\bf Sipanje polarizirane svetlobe.} Posvetimo z linearno polarizirano
svetlobo v posodico z vodo, kateri smo dodali kapljico mleka. Svetloba se siplje,
vendar je intenziteta sipane svetlobe na mestu opazovalca močno odvisna
od smeri vpadne polarizacije. Z zasukom laserja za $90\si{\degree}$
sipana svetloba praktično izgine (slika~\ref{fig:07_mleko} zgoraj). 
Polarizacijo sipane svetlobe preverimo z uporabo linearnih polarizatorjev 
(slika~\ref{fig:07_mleko} spodaj). 
\begin{figure}[!h]
\centering
\vglue-1truemm
\includegraphics[width=7truecm]{slike/07_Mleko1.jpg}\hfill
\includegraphics[width=7truecm]{slike/07_Mleko2.jpg}\\ \vglue3truemm
\includegraphics[width=7truecm]{slike/07_Mleko3.jpg}\hfill
\includegraphics[width=7truecm]{slike/07_Mleko4.jpg}
\caption{Sipanje v posodici vode z dodanim mlekom. Intenziteta sipane svetlobe je odvisna 
od polarizacije vpadne svetlobe (zgoraj), sipana svetloba pod pravim kotom pa je linearno
polarizirana (spodaj). Rdeče puščice označujejo smer polarizacije svetlobe, beli puščici
pa smeri polarizatorjev.}
\label{fig:07_mleko}
\vglue-10truemm
\end{figure}

\end{example}

\begin{example}{\bf Polarizacija modrega neba.}
Spoznali smo, da je sipana svetloba najbolj izrazito linearno polarizirana v smeri pravokotno na smer 
širjenja. Pri opazovanju neba to pomeni pravokotno na smer, iz katere vpada nepolarizirana 
svetloba s Sonca. Komponenta svetlobe, ki je polarizirana pravokotno na Zemljino površje, 
v smeri opazovalca ne seva, polarizacija, ki leži tangentno na Zemljino površje, pa seva. Ta
pojav preverimo s polarizacijskim filtrom. Svetloba, ki jo zaznamo, tudi pri pravokotni smeri
ni povsem linearno polarizirana, saj v atmosferi prihaja do večkratnega sipanja in tudi do 
sipanja na večjih delcih v atmosferi, za katere Rayleighov približek ne velja.
\begin{figure}[!h]
\centering
\includegraphics[width=7truecm]{slike/07_NeboPol2.jpg}\hfill
\includegraphics[width=7truecm]{slike/07_NeboPol1.jpg}
\caption{Sliki neba skozi različno zasukana linearna polarizatorja nakazujeta na delno
linearno polarizacijo sipane svetlobe. Svetloba s Sonca vpada z desne, puščici pa nakazujeta
zasuk polarizatorja.}
\label{fig:07_NeboPol}
\vglue-10truemm
\end{figure}

\end{example}
% 
% \subsection*{Sipalna matrika}
% Sipanje lahko opišemo tudi z matričnim pristopom. Splošno vpadno polarizacijo 
% razstavimo na dve komponenti: eno, ki je vzporedna s sipalno ravnino $E_\parallel$, in drugo, ki 
% je nanjo pravokotna $E_\perp$. V našem zapisu je tako $E_\parallel \parallel y$ in
% $E_\perp \parallel z$. 
% \beq
% \mathbf{E}_s = 
% \left[\begin{array}{c}
% E_{s,y}\\
% E_{s,z}\\
% \end{array}\right]
% = \left[\begin{array}{c}
% E_{s, \parallel}(\beta)\\
% E_{s, \perp}(\beta)\\
% \end{array}\right] = 
% \left[\begin{array}{cc}
% S_2 & S_3 \\
% S_4 & S_1\\
% \end{array}\right] 
% \left[\begin{array}{c}
% E_{i, \parallel}\\
% E_{i, \perp}\\
% \end{array}\right] 
% \left(
% \frac{e^{ik(r-x)}}{ikr}
% \right)\!\!.
% \label{eq:07_14}
% \eeq
% Pri tem je matrika amplitudna sipalna matrika, ki je na splošno funkcija zenitalnega
% in azimutalnega kota (če delec ni povsem okrogel), ki poruši simetrijo. Vektor v zgornjem
% zapisu predstavlja optično polje vpadne svetlobe, zadnji člen pa je transportni faktor,
% ki je odvisen od razdalje med sipalcem in detektorjem $r$, ter od globine, v kateri
% je prišlo so sipanja (z).
% 
% V praksi navadno merimo gostoto energijskega toka sipane svetlobe:
% \beq
% j_s \propto |E_{s, \parallel}|^2 + |E_{s, \perp}|^2.
% \label{eq:07_15}
% \eeq
% Ker sta polarizaciji ortogonalni, mešani členi ničesar ne prispevajo. Potem sipalno matriko
% za gostoto svetlobnega toka zapišemo kot:
% \beq
% \left[\begin{array}{c}
% j_{s, \parallel}(\beta)\\
% j_{s, \perp}(\beta)\\
% \end{array}\right] = 
% \left[\begin{array}{cc}
% |S_2|^2& 0\\
% 0 & |S_1|^2\\
% \end{array}\right] 
% \left[\begin{array}{c}
% j_{i, \parallel}(\beta)\\
% j_{i, \perp}(\beta)\\
% \end{array}\right]\!\!.
% \label{eq:07_16}
% \eeq
% 
% .. Kakšen komentar, zakaj je to dobro, primer? .. Zakaj so indeksi tako čudno?

\section{Miejevo sipanje}
Sipanje svetlobe na delcih, ki so po velikosti primerljivi z valovno dolžino vpadne svetlobe, imenujemo
Miejevo sipanje po nemškem fiziku Gustavu Mieju (1868--1957). Kadar je polmer delcev $R\approx \lambda$
ali večji, približek sipalca kot točkastega dipola ni ustrezen. V tem primeru se moramo lotiti problema
bolj natančno, tako da z reševanjem Maxwellovih enačb izračunamo polje znotraj in zunaj delca ter
ustrezno upoštevamo robne pogoje med delcem in okolico. Če je delec okrogel, iščemo rešitve v sferičnih 
koordinatah. Pojav dovolj dobro opišemo, če rešujemo skalarno Helmholtzevo enačbo (enačba..) in rešitve
poiščemo z metodo separacije spremeljivk:
\beq
E_{lm}(r,\vartheta, \varphi) = R_l(r) \Theta_l^m(\vartheta) \Phi_m(\varphi) = 
E_0 e^{im\varphi}P_l^m (\cos \vartheta) Z_l (kr).
\label{eq:07_20}
\eeq
Pri tem $P$ označujejo pridružene Legendrove polinome, $Z$ pa sferične Besslove funkcije prvega
ali drugega reda. Celotno sipano polje zapišemo kot vsoto vseh prispevkov:
\beq
E = \sum_{l,m} A_{l,m}E_{l,m}.
\label{eq:07_21}
\eeq
Navedene funkcije (vektorski sferični harmoniki) tvorijo poln ortogonalni sistem stanj. V sferične
harmonike zato lahko razvijemo tudi vpadno valovanje. Celotno polje v prostoru potem zapišemo
kot superpozicijo vpadnega in sipanega valovanja. Koeficiente $A$ pred različnimi členi pa dobimo
iz robnih pogojev. 

Z računom ugotovimo, da - podobno kot pri Fabry-Perotovem interferometru - tudi v sferičnih delcih
lahko pride do resonance, kadar sta polmer delca in valovna dolžina v ustreznem razmerju. Takrat 
je sipano polje oziroma energijski tok sipanega valovanja še posebej šibek (ali velik). Po drugi
strani  pa sipalni izkoristek ni več tako izrazito odvisen od razmerja $R/\lambda$. GRAF. 

Tudi kotna odvisnosti $j(\beta)$ kaže številne minimume in maksimume. Prevladuje sipanje naprej (skica).


- beli oblaki.

- detektor megle/plina. manj svetlobe pride do detektorja.

***
Dodaj: 
Debye ali Miejevo sipanje - elastično na delcih ali molekulah, ki so primerljive
z valovno dolžino sverlobe, izrazito enenakomerno sipanje. Ni zelo odvisno od
valovne dolžine, kapljice v zraku - bel oblak in megla. 

Brillouinovo sipanje - neelastično, na trdni snovi, vzbudimo fonone, majhni premiki.

Ramanovo sipanje - neelastično, razlika v frekvencah je razlika v energijskih 
nivojih atomov in molekul. Zelo uporabno za analizo materialov, kemijsko sestavo.
Stokes, anti-stokes. 

Uporaba sipanja, Rayleigh... Raman... 

če je treba, lahko dodam sipalni presek za pol/nepol sipanje. Je enak.
