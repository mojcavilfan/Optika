%\chapterimage{Geometrijska.jpg} % Chapter heading image

\chapter{Interakcija svetlobe s snovjo}
V tem poglavju se bomo posvetili interakciji svetlobe s snovjo, ki jo 
v najpreprostejši obliki opišemo z lomnim količnikom. Spoznali bomo 
odvisnost lomnega količnika od frekvence vpadnega valovanja, zapisali
lomni količni za prevodne snovi, opisali optično aktivnost in Faradayev 
pojav.

\section{Fazna in grupna hitrost}
V tretjem poglavju smo zapisali najpreprostejšo rešitev valovne enačbe
v neomejenem prostoru v obliki ravnih valov. Izračunali smo fazno hitrost,
to je hitrost premikanja ploskev konstantne faze oziroma valovnih front in
jo zapisali kot razmerje (enačba~\ref{eq:03_10}):
\boxeq{eq:09_25}{
v_f = \frac{\omega}{k}
}
Fazno hitrost navadno označimo s $c$ in jo zapišemo kot (enačba~\ref{eq:c}):
\beq
c = \frac{c_0}{n}.
\label{eq:09_01}
\eeq
Pri tem lomni količnik $n$ označuje razmerje med hitrostjo svetlobe v 
vakuumu in hitrostjo svetlobe v snovi. Na splošno je lomni količnik odvisen 
od snovi, po kateri se svetloba širi in tudi od frekvence vpadne svetlobe.

Obravnavajmo zdaj dva ravna vala z enakima amplitudama in malo različnima 
frekvencama $\omega_1=\omega + \Delta \omega$ in $\omega_2=\omega - \Delta \omega$, 
ki potujeta v isti smeri. Vsota obeh valovanj je:
\begin{align}
E &= E_0 \cos (k_1x-\omega_1 t)+ E_0 \cos (k_2x-\omega_2 t) \nonumber\\
&= E_0 \cos\left((k-\Delta k)x-(\omega + \Delta \omega)t\right) 
+ E_0 \cos\left((k+\Delta k)x-(\omega - \Delta \omega)t\right)\nonumber \\
&= E_0 \cos\left((kx - \omega t) -(\Delta k x-\Delta \omega t\right)
+ E_0 \cos\left((k x - \omega t) + (\Delta k x- \Delta \omega t)  \right)\!. 
\label{eq:09_23}
\end{align}
Z uporabo adicijskih izrekov za kotne funkcije izraz preoblikujemo v:
\beq
E = 2\cos \left(kx - \omega t \right)\cos \left(\Delta kx - \Delta \omega t \right)\!.
\label{eq:09_24}
\eeq
Skupno valovanje je torej valovanje z osrednjo krožno frekvenco $\omega$, 
ki pa je amplitudno modulirano s krožno frekvenco $\Delta \omega$ (slika~\ref{}).
Pri takem valovanju, ki si ga lahko predstavljamo kot zaporedje potujočih sunkov,
lahko določimo dve različni hitrosti. Prva je hitrost premikanja ploskev konstantne
faze oziroma premikanja vrhov hitre modulacije. Ta hitrost je fazna hitrost in
jo izračunamo z znane enačbe~(\ref{eq:09_25}). Druga hitrost pa je hitrost, s katero
se premikajo vrhovi počasne modulacije oziroma posamezni sunki. To hitrost imenujemo
grupna hitrost in jo izračunamo kot $v_g=\Delta \omega/\Delta k$ oziroma v limiti:
\boxeq{eq:09_24}{
v_g = \frac{d\omega}{d k}.
}
Izraz za grupno hitrost smo sicer izpeljali na primeru valovanja, sestavljenega iz dveh
valovanj, vendar velja na splošno za razširjanje sunkov svetlobe. Informacija,
ki jo prenašajo sunki svetlobe, po snovi torej potuje z grupno hitrostjo.

Vstavimo zvezo med valovnim številom in krožno frekvenco $k=\omega n /c_0$ v izraz za 
grupno hitrost in dobimo:
\beq
v_g = \frac{d\omega}{dk } = \left(\frac{dk}{d\omega}\right)^{-1} = \left( \frac{d}{d\omega}\left( 
\frac{\omega n }{c_0}\right)\!\right)^{-1}\!\!.
\label{eq:09_25}
\eeq
Upoštevamo, da je lomni količnik na splošno odvisen od frekvence valovanja, in zapišemo:
\beq
v_g = \left(\frac{n}{c_0} + \frac{\omega}{c_0 }\frac{dn}{d\omega}\right)^{-1} = 
\frac{c_0}{n+\omega \frac{dn}{d\omega}}.
\label{eq:09_26}
\eeq
V izrazu za grupno hitrost nastopa odvod lomnega količnika po krožni frekvenci vpadnega
valovanja. Če je lomni količnik konstanten, je odvod enak nič in takrat sta fazna in grupna 
hitrost enaki. Na skoraj celotnem spektralnem območju je odvod pozitiven, zato je na splošno
grupna hitrost manjša od fazne.

\section{Lomni količnik}
Odvisnost lomnega količnika od frekvence vpadnega 
elektromagnetnega valovanja bomo izračunali na preprostem modelu. 
Omejimo se na nemagnetne snovi, za katere je $\mu = 1$, kar pomeni, da
za izračun frekvenčne odvisnosti lomnega količnika zadošča, če 
poznamo $\varepsilon(\omega)$. Snov naj bo sestavljena iz $N$
identičnih atomov oziroma molekul, ki so enakomerno porazdeljeni
po prostoru s prostornino $V$. Za opis posameznega atoma ali molekule uporabimo 
klasični model oscilatorja, ki ga imenujemo Lorentzov model 
po nizozemskem fiziku Hendriku Lorentzu (1853--1928). 

Zamislimo si, da atom oziroma molekulo sestavljata kroglica 
pozitivnega naboja, ki miruje v izhodišču pri $x=0$, in kroglica
(oblak) negativnega naboja na oddaljenosti $x$. Med njima naj 
deluje privlačna sila, ki jo v klasičnem modelu opišemo z vzmetjo
s konstanto vzmeti $k$. 
Poleg elastične sile naj na negativno nabito kroglico med 
premikanjem deluje tudi sila dušenja, ki opisuje absorpcijo svetlobe
v snovi. V klasični sliki si lahko
zamislimo, da je ravnovesna razdalja med kroglicama enaka $x_r$, 
v bolj realističnem modelu, v katerem elektron opišemo kot oblak okoli jedra, 
pa je ravnovesna razdalja enaka 0. Ker je razlika le v konstanti, 
to na končni rezultat ne vpliva.

Naj na tak model atoma (ali molekule) vpade elektromagnetno valovanje. Ker je 
valovna dolžina svetlobe bistveno večja od atoma, lahko privzamemo, da
je električno polje po velikost znotraj atoma homogeno. Za negativno nabito
kroglico zapišemo Newtonov zakon, pri čemer upoštevamo silo vzmeti, silo 
dušenja in silo v električnem polju, pri čemer se omejimo na polarizacijo 
polja v smeri $x$:
\beq
m \ddot{x} = -kx -\gamma m \dot{x} - e_0 E,
\label{eq:09_02}
\eeq
pri čemer so $m$ masa negativno nabite kroglice, $\gamma$ koeficient dušenja
in 
\beq
E = E_0 e^{-i\omega t}.
\label{eq:09_03}
\eeq
Pike označujejo časovne odvode.
\begin{remark}
Pri zapisu Lorentzovega modela smo privzeli, da je elektično polje, 
ki ga čuti atom, enako vpadnemu električnemu polju. 
To velja, dokler je atom sam oziroma snov sestavlja redek plin. Če pa je 
atom v snovi obdan z ostalimi atomi, 
čuti tudi njihov vpliv in pravilno bi bilo upoštevati skupni vpliv, ki 
ga zapišemo s tako imenovanim lokalnim poljem. 
Kako izračunamo lokalno polje bomo spoznali na koncu razdelka. 
\end{remark}

Vpeljemo lastno krožno oziroma resonančno frekvenco $\omega_0 = k/m$ in 
enačbo prepišemo v:
\beq
\ddot{x} + \gamma \dot{x} + \omega_0^2 x  = - \frac{e_0}{m} E_0 e^{-i \omega t}.
\label{eq:09_04}
\eeq
Rešujemo jo z nastavkom:
\beq
x(t) = x_0(\omega) e^{-i\omega t},
\label{eq:09_05}
\eeq
pri čemer $x_0$ opisuje amplitudo nihanja. Dobimo:
\beq
-\omega^2 x_0 - i \omega \gamma x_0 + \omega_0^2 x_0  = - \frac{e_0}{m} E_0.
\label{eq:09_06}
\eeq
Od tod izrazimo amplitudo v odvisnosti od frekvence vpadnega valovanja:
\beq
x_0 = \frac{-e_0/m~E_0}{\omega_0^2 - \omega^2 - i\gamma \omega}.
\label{eq:09_07}
\eeq

Razmik med lego pozitivno in negativno nabite kroglice $x$ povzroči pojav
dipolnega momenta $\mathbf{p}$:
\beq
\mathbf{p} = -e_0 x~ \mathbf{e}_x.
\label{eq:09_08}
\eeq
Prehod iz mikroskopskega opisa z dipolnim momentom posameznega atoma 
v makroskopski opis naredimo z upoštevanjem gostote atomov v snovi 
$\varrho = N/V$. Vpeljemo inducirano električno polarizacijo $P$, ki 
je enaka celotnemu dipolnemu momentu na enoto volumna:
\beq
\mathbf{P} = \frac{\mathbf{p}N}{V} = \mathbf{p}\varrho. 
\label{eq:09_09}
\eeq
Z upoštevanjem enačb~(\ref{eq:09_07} in \ref{eq:09_08}) zapišemo 
električno polarizacijo v snovi kot:
\beq
\mathbf{P} = -e_0 x~\mathbf{e}_x\varrho = \frac{e_0^2\varrho/m}{\omega_0^2 
- \omega^2 - i\gamma \omega} E_0 \mathbf{e}_x e^{-i\omega t}.
\label{eq:09_10}
\eeq
Inducirano električno polarizacijo lahko povežemo z drugimi količinami, 
s katerimi opišemo električno polje v snovi. Gostoto električnega polja
zapišemo kot:
\beq
\mathbf{D} = \varepsilon \varepsilon_0 \mathbf{E} = 
\varepsilon_0 \mathbf{E} + \mathbf{P}.
\label{eq:09_11}
\eeq
Od tod sledi linearna zveza med električno polarizacijo in jakostjo
električnega polja v snovi:
\beq
\mathbf{P} = \varepsilon \varepsilon_0 \mathbf{E} - \varepsilon_0 \mathbf{E} = 
\varepsilon_0 (\epsilon-1) \mathbf{E}.
\label{eq:09_12}
\eeq
Enačbo~(\ref{eq:09_12}) primerjamo z enačbo~(\ref{eq:09_10}) in dobimo:
\beq
\varepsilon= 1 + \frac{e_0^2\varrho/\varepsilon_0 m}{\omega_0^2 - \omega^2 - i\gamma \omega}.
\label{eq:09_13}
\eeq
Vpeljemo še plazemsko frekvenco:
\beq
\omega_p = \sqrt{\frac{e_0^2 \varrho }{\varepsilon_0 m}}
\label{eq:09_14}
\eeq
in upoštevamo zvezo med na splošno kompleksnim lomnim količnikom:
\beq
\varepsilon = \mathcal{N}^2.
\label{eq:09_15}
\eeq
Dobimo:
\boxeq{eq:09_16}{
\varepsilon = \mathcal{N}^2 = 1+ \frac{\omega_p^2}{\omega_0^2 - \omega^2 - i\gamma \omega}.
}
\begin{remark}
V plazmi se elektroni prosto gibljejo, zato sta v tem primeru $k=0$ in $\gamma = 0$. 
Za opis plazme tako ostane le še frekvenca $\omega_p$, od tod ime plazemska frekvenca. \end{remark}

Kompleksni lomni količnik $\mathcal{N}$ razdelimo na realni $n'$ in imaginarni del $n''$ in 
zapišemo:
\beq
\mathcal{N}^2 = (n'+n'')^2 = n'^2-n''^2+2in'n'' =  1+ \frac{\omega_p^2}{\omega_0^2 - \omega^2 - i\gamma \omega}.
\label{eq:09_17}
\eeq
Izenačimo realni in imaginarni del leve in desne strani enačbe in dobimo:
\beq
n'^2 -n''^2 = \varepsilon' = 1 + \frac{\left(\omega_0^2 - \omega^2\right)\omega_p^2}{\left(\omega_0^2 - 
\omega^2\right)^2 + \gamma^2 \omega^2}
\label{eq:09_18}
\eeq
ter 
\beq
2n'n'' = \varepsilon'' = \frac{\gamma \omega \omega_p^2}{\left(\omega_0^2 - 
\omega^2\right)^2 + \gamma^2 \omega^2}.
\label{eq:09_19}
\eeq
Zapisali smo sistem dveh enačb za realni in imaginarni del lomnega količnika. Rešujemo ga podobno, kot
smo reševali sistem enačb za lomni količnik v prevodni snovi (enačbe~\ref{eq:nkompleks2} in \ref{eq:03_72})
z rešitvami v obliki enačb~(\ref{eq:03_76} in \ref{eq:03_77}). Rešitvi sta v obliki:
\beq
n'^2 = \frac{1}{2}\left(\varepsilon'+\sqrt{\varepsilon'^2 + \varepsilon''^2}\right)
\label{eq:09_20}
\eeq
in
\beq
n''^2 = \frac{1}{2}\left(-\varepsilon'+\sqrt{\varepsilon'^2 + \varepsilon''^2}\right)\!,
\label{eq:09_21}
\eeq
pri čemer sta $\varepsilon'$ in $\varepsilon''$ podana z enačbama~(\ref{eq:09_18} in \ref{eq:09_19}).
Odvisnost lomnega količninka od frekvence vpadnega elektromagnetnega valovanja, zaradi katere
se fazna in grupna hitrost valovanja v snovi razlikujeta, imenujemo disperzija.

\section{Disperzija}
Na preprostem modelu smo izpeljali lomni količnik snovi in pokazali,
kako se njegov realni in imaginarni del
spreminjata s frekvenco vpadnega elektromegnetnega valovanja. Ker so izrazi
razmeroma zapleteni, se navadno poslužimo približkov. Prvi naj 
bo približek redkega plina. 

V redkem plinu vrednost lomnega količnika le malo odstopa od lomnega količnika vakuuma 
in $\mathcal{N} \approx 1$. Ker je odstopanje lomnega količnika majhno, lahko kvadratni koren v izrazu
za lomni količnik (enačba~\ref{eq:09_17}) razvijemo in dobimo:
\beq
\mathcal{N} = \sqrt{1+ \frac{\omega_p^2}{\omega_0^2 - \omega^2 - i\gamma \omega}} \approx
1 + \frac{1}{2}\frac{\left(\omega_0^2 - \omega^2\right)\omega_p^2}{\left(\omega_0^2 - 
\omega^2\right)^2 + \gamma^2 \omega^2} + \frac{1}{2}\frac{i\gamma \omega \omega_p^2}{\left(\omega_0^2 - 
\omega^2\right)^2 + \gamma^2 \omega^2}.
\label{eq:09_22}
\eeq
\begin{figure}[h!]
\centering
\def\svgwidth{100truemm} 
%\input{slike/09_nkompleks.pdf_tex}
\caption{Odvisnost realnega in imaginarnega dela in imaginarnega dela lomnega količnika od frekvence
vpadne svetlobe v preprostem Lorentzovem modelu}
\label{fig:09_nkompelks}
\end{figure}

Poglejmo najprej realni del lomnega količnika (slika~\ref{fig:09_nkompleks}\,a). Pri majhnih vrednostih
je lomni količnik večji od 1, njegova velikost pa je odvisna od razmerja med plazemsko in lastno frekvenco.
V bližini lastne frekvence $\omega_0$ lomni količnik strmo naraste, nato strmo pade in se z naraščajočo
frekvenco počasi približuje vrednosti 1. Vidimo, da je v skoraj celotnem spektralnem območju odvod
lomnega količnika po frekvenci pozitiven (območje normalne disperzije), razen v ozkem območju v bližini l
astne frekvence, kjer je odvod negativen (območje anomalne disperzije). Za zelo velike frekvence vpadne
svetlobe (na primer za rentgensko svetlobo) je lomni količnik zelo blizu 1.

Poglejmo še imaginarni del lomnega količnika (slika~\ref{fig:09_nkompleks}\,b). Ta je večinoma enak nič,
kar pomeni, da snov vpadne svetlobe ne absorbira, razen v bližini lastne frekvence. V bližini 
lastne frekvence, kjer je disperzija anomalna, se torej vpadna svetloba močno absorbira. 

Za večino snovi je lastna frekvenca v območju UV svetlobe, se pravi pri frekvencah, ki 
so večje od vidne svetlobe. Območje vidne svetlobe je tako za večino (vse?) prozorne snovi,
ki svetlobe ne absorbirajo, v območju normalne disperzije. 

V dejanski snovi oziroma atomskem/molekulskem sistemu je lahko več resonanc. Vsaki
od njih ustreza neka resonančna frekvenca $\omega_{0j}$ in ustrezni koeficient
dušenja $\gamma_j$. Potem vse prispevke zapišemo kot vsoto posameznih prispevkov 
z ustreznimi amplitudami $f_j$:
\beq
\varepsilon = \mathcal{N}^2 = 1+ \sum_j \frac{f_j \omega_{pj}^2}{\omega_{0j}^2 - \omega^2 - i\gamma_j\omega}.
\label{eq:09_27}
\eeq
V praksi za navedeni izraz uporabimo različne približke, ki v danem frekvenčnem
območju dovolj dobro opišejo odvisnost lomnega količnika. V prozornih snoveh lahko 
dušenje, ki na splošno povzroča absorpcijo, povsem zanemarimo in privzamemo $\gamma_j = 0$ za 
vsak $j$. V tem približku dobimo:
\beq
\mathcal{N}^2 = n'^2 = 1+ \sum_j \frac{f_j \omega_{pj}^2}{\omega_{0j}^2 - \omega^2}.
\label{eq:09_28}
\eeq
Če namesto krožne frekvence vstavimo valovno dolžino svetlobe, dobimo:
\beq
n'^2 = 1 + \sum_j \frac{f_j \omega_{pj}^2\lambda_{oj}^2\lambda^2}{\lambda^2 - \lambda_{0j}^2}.
\label{eq:09_29}
\eeq
Kadar je valovna dolžina vpadne svetlobe razmeroma blizu eni lastni frekvenci in daleč
od ostalih, lahko prispevke ostalih lastnih frekvenc upoštevamo le v konstanti in ostane:
\boxeq{eq:09_30}{
n'^2(\lambda) = A + \sum_j \frac{G_j \lambda^2}{\lambda^2 - \lambda_{0j}^2}.
}
Približek je leta 1872 zapisal nemški fizik Wolfgang von Sellmeier, zato ga danes
imenujemo Sellmeierjeva enačba. Ta zveza se pogosto uporablja za opis disperzije $n(\lambda)$
v prozornih snoveh. 

\begin{example}
 Primeri koeficientov za disperzijo
 primer n<1, ionosfera.
\end{example}

\subsection*{Popravek lokalnega polja v gosti snovi}
Do zdaj smo obravnavali redko snov, v kateri so bili atomi oziroma molekule v snovi
dovolj oddaljeni, da niso čutili medsebojnega vpliva. 
Zato smo v preprostem Lorentzovem modelu za polje, ki ga čuti oblak elektronov, 
vzeli kar polje vpadne svetlobe. Če pa je izbrana molekula obdana z drugimi 
molekulami, ki se pod vplivom zunanjega električnega polja ravno tako polarizirajo, se  
električno polje na mestu izbrane molekule spremeni. Za izračun tako imenovanega 
lokalnega polja moramo upoštevati tudi okoliško polarizacijo.

Ponovno se omejimo le na eno smer, zato lahko vektorski zapis izpustimo in dobimo:
\beq
\tilde{E} = E + \frac{P}{3\varepsilon_0}.
\label{eq:09_31}
\eeq
Prvi člen predstavlja jakost električnega polja vpadne svetlobe, drugi člen 
pa opisuje polarizacijsko polje zaradi okoliških molekul. Z uporabo zveze
$P = \varepsilon_0 (\varepsilon -1) E$ dobimo:
\beq
\tilde{E} = E + \frac{\varepsilon_0 (\varepsilon -1) E}{3\varepsilon_0} = \frac{\epsilon + 2}{3}E.
\label{eq:09_32}
\eeq
Pri izračunu inducirane polarizacije vseh dipolov v snovi moramo zaradi 
vpliva sosednjih molekul upoštevati $\tilde{E}$. Sledi:
\beq
P = \frac{\frac{e_0^2}{m}\varrho_N \frac{\varepsilon+2}{3}E_0 e^{-i\omega t}}{\omega_0^2 - \omega^2 -i\gamma \omega} = \varepsilon_0 (\varepsilon -1) E_) e^{-i\omega t}.
\label{eq:09_33}
\eeq
Od tod izračunamo zvezo:
\beq
\frac{\varepsilon -1 }{\varepsilon+2} = \frac{\mathcal{N}^2-1}{\mathcal{N}^2+2} = 
\frac{\omega_p^2/3}{\omega_0^2 - \omega^2 - i\gamma \omega}.
\label{eq:09_34}
\eeq
Če je krožna frekvenca vpadne svetlobe daleč od lastnih frekvenc, lahko dušenje zanemarimo in 
izraz preoblikujemo v:
\beq
\frac{\varepsilon -1 }{\varepsilon+2} = \frac{\mathcal{N}^2-1}{\mathcal{N}^2+2} = 
\frac{\omega_p^2}{3\left(\omega_0^2 - \omega^2\right)}.
\label{eq:09_35}
\eeq
Zapisani izraz imenujemo Lorentz-Lorenzova zveza po danskem matematiku Ludvigu Lorenzu 
(1829--1891) in nizozemskemu fiziku Hendriku Lorentzu. 
\begin{remark}
 Lorentz-Lorenzova zveza je tesno povezana s Clausius-Mossottijevo zvezo, ki opisuje
 zvezo med dielektrično konstanto snovi z atomsko polarizirnostjo $\alpha$.
\end{remark}

disperizaja v vlaknih.
vlanka
mavrica
prizma

odvisnosti
viglviglvigl razlozi resonance, uv, elektronske... 
primeri

n< 1x xray ionosphere


\section{Prevodne snovi}
Elektrone v kovini obravnavamo po Drudejevem modelu prostega elektronskega plina
v mreži nepremičnih pozitivnih nabojev. Ker so v tem modelu elektroni prosti,
je konstanta vzmeti $k=0$ in tako lastna frekvenca $\omega_0=0$. Dobimo:
\beq
\mathcal{N}^2 = 1 + \frac{\omega_p^2}{-\omega^2 -i \gamma \omega} = 1- 
\frac{\omega_p^2}{\omega^2+i\gamma \omega}.
\label{eq:09_36}
\eeq
Če zanemarimo tudi električno upornost, ki ga opisuje koficient dušenja, dobimo
preprosto zvezo:
\beq
\mathcal{N} \approx \sqrt{1- \frac{\omega_p^2}{\omega^2}}.
\label{eq:09_37}
\eeq
Za vrednosti $\omega < \omega_p$ je lomni količnik povsem imaginaren in svetloba se v snovi
močno absorbira. Za krožne frekvence $\omega > \omega_p$ pa je lomni količnik realen 
in snov prozorna. 

Za na primer zlato je plazemska frekvenca pri okoli $500~\si{\nano\meter}$, v območju
vidne svetlobe torej, za srebro pa v ultravijoličnem območju pri okoli $320~\si{\nano\meter}$. 
Pri srebru je tako lomni količnik za celoten spekter vidne svetlobe imaginaren, zato se celoten 
spekter precej svetlobe enakomerno odbija. Pri zlatu je lomni količnik za del vidnega spektra realen in za
del vidnega spektra imaginaren. Rdeča in rumena barva se zato v snovi močno absorbirata, kar
je za zunanjega opazovalca videti, kot da se odbijeta. Modra svetloba v zlatu občuti
realni lomni količnik in se zato dosti manj odbija od površine kot rdeča in rumena. Ta
lastnost daje zlatu značilno rumeno-rdečkasto barvo. 


\section{Optični metamateriali}
Videli smo, da je v bližini resonanc ali v kovini pri $\omega <\omega_p$ vrednost $\mathcal{N}^2 <0$.
Lomni kolilčnik je zato povsem imaginaren. To se zgodi, ko je $\varepsilon'<0$. Dielektričnost
snovi ima negativno vrednost. Zanimive pojave dobimo, če hkrati velja tudi $\mu'<0$. Produkt
obeh je potem pozitiven in se lahko izognemo absorpciji. Vendar takrat velja drugačen
predznak za $\mathcal{N}$. Če denimo povsem zanemarimo dušenje ($\varepsilon''=0$, $\mu''=0$), 
potem velja $\varepsilon=\varepsilon'$ in $\mu  = \mu'$.
V navadnih snoveh velja:
\beq
\varepsilon >0, \mu > 0 \qquad \Rightarrow \qquad n^2 = \varepsilon \mu 
\qquad \Rightarrow \qquad n = \sqrt{\varepsilon\mu}. 
\label{eq:09_37}
\eeq
Lahko pa velja tudi:
\beq
\varepsilon <0, \mu < 0 \qquad \Rightarrow \qquad n^2 = \varepsilon \mu 
\qquad \Rightarrow \qquad n = -\sqrt{\varepsilon\mu}<0. 
\label{eq:09_38}
\eeq
Snovi, ki imajo na istem frekvenčnem območju $\varepsilon<0$ in $\mu<0$, v naravi ne 
obstajajo. Lahko pa jih naredimo z nanostrukturiranimi kompozitnimi materiali. Imenujemo
jih metamateriali. 

V takih snoveh je posebej zanimiv lom svetlobe. Zapišemo lomni zakon:
\beq
n_1 \sin\alpha = n_2 \sin\beta,
\label{eq:09_39}
\eeq
pri čemer velja $n_1>0$ in $n_2<0$, zato je pri pozitivenm vpadnem kotu $\alpha >0$
lomni kotni $\beta <0$. V snovi z negativnim lomnim količnikom imata valovni vektor
$\mathbf{k}$ in Poyntingov vektor $\mathbf{S}$ nasprotni smeri.

\section{Optična aktivnost}
Optična aktivnost je pojav, pri katerem se linearno polarizirani svetlobi po prehodu
skozi snov zasuče smer nihanja električnega polja $\mathbf{E}$. Če je vpadna svetloba na primer
linearno polarizirana vzdolž osi $x$, se po prehodu skozi snov smer linearne polarizacije
zasuče za kot $\Delta \varphi$ glede na $x$ os. Naj se svetloba širi vzdolž osi $z$.

Vpadno polarizacijo v opisanem primeru podaja Jonesov vektor:
\beq
\mathbf{J}_{in} = 
\left[\begin{array}{c}
1\\
0\\
\end{array}\right]\!\!.
\label{eq:09_39}
\eeq
Zasukano izhodno polarizacijo potem zapišemo kot:
\beq
\mathbf{J}_{out} = 
\left[\begin{array}{c}
\cos \Delta \varphi\\
\sin \Delta \varphi\\
\end{array}\right]\!\!.
\label{eq:09_40}
\eeq
Gledano s stališča opazovalca (palec desne roke usmerimo proti izvoru) opazovana
snov polarizacijo zasuče v levo glede na začetno smer, zato tako snov imenujemo
levo sučna snov. 

Kemijsko ozadje:
Optično aktivne snovi so sestavljene iz molekul s kiralnimi centri. Tipično je 
to ogljikov atom, ki ima pripete štiri različne kemijske skupine. Ta asimetrični
ogljik naredi molekulo kiralno. Kiralne molekule obstajajo v dveh konfiguracijah,
ki ju ne moremo pretvoriti iz ene v drugo zgolj z vrtenjem, ampak samo z zrcalno
transformacijo, Ti dve konformaciji se imenujeta enantiomera oziroma
optična izomera (tudi stereo-izomera). Mešanica obeh izomerov v razmerju 50:50
se imenuje racemat. 

Kot referenčni material uporabljamo glicer-aldehid. To je ena od presnovnih 
vrst sladkorja (monosaharoza). L-gliceraldehid suše polarizacijo v desno; L-GA
suče polarizacijo v levo. 

Večina aminokislin, ki jh najdemo v naravi, so L-aminokisline. Vrsta glukoze 
dekstroza je dobila ime zaradi svoje sučnosti. 

Večino lastnosti, povezanih z optično aktivnostjo, lahko opišemo s tem, da rečemo,
da gre za snov z različnima vrednostima lomnega količnika za desno in levo krožno
polarizirano valovanje. Če ozračimo desno cirkularno polarizirano z D in levo z L,
potem velja:
\boxeq{eq:09_41}{
n_D \neq n_L.
}
Linearno polarizirano valovanje lahko zapišemo kot vsoto dveh cirkularno polariziranih
valovanj. Pred vpadom na snov je tako:
\beq
\mathbf{J}_{in} = 
\left[\begin{array}{c}
1\\
0\\
\end{array}\right] = 
\frac{1}{2}
\left[\begin{array}{c}
1\\
-i\\
\end{array}\right]
+ 
\frac{1}{2}
\left[\begin{array}{c}
1\\
i\\
\end{array}\right]\!\!.
\label{eq:09_42}
\eeq
Po prehodu skozi snov različno sučni komponenti občutita različna lomna količnika
in imata zato ob prehodu snovi z dolžino $L$ različni fazi:
\beq
\mathbf{J}_{out}  = 
\frac{1}{2}
\left[\begin{array}{c}
1\\
-i\\
\end{array}\right]e^{ik_0n_D L}
+ 
\frac{1}{2}
\left[\begin{array}{c}
1\\
i\\
\end{array}\right]e^{ik_0n_L L}\!\!.
\label{eq:09_43}
\eeq
Zadnji izraz preoblikujemo:
\beq
\mathbf{J}_{out}  = \frac{1}{2} e^{ik_0n_D L/2}e^{ik_0n_L L/2}
\left(
\left[\begin{array}{c}
1\\
-i\\
\end{array}\right]e^{ik_0n_D L/2} e^{-ik_0n_L L/2}+
\left[\begin{array}{c}
1\\
i\\
\end{array}\right]e^{-ik_0n_D L/2} e^{ik_0n_L L/2}
\right)\!\!.
\label{eq:09_44}
\eeq
Vpeljemo povprečni lomni količnik $\overline{n} = (n_L + n_D)/2$ in razliko
med lomnima količnikoma $\Delta n = n_L-n_D$. Enačbo~(\ref{eq:09_44}) preobilkujemo:
\beq
\mathbf{J}_{out}  = \frac{1}{2} e^{ik_0\overline{n} L}
\left(
\left[\begin{array}{c}
1\\
-i\\
\end{array}\right]e^{-ik_0 \Delta n L/2}+
\left[\begin{array}{c}
1\\
i\\
\end{array}\right]e^{ik_0\Delta n L/2}
\right)\!\!.
\label{eq:09_45}
\eeq
Sledi:
\beq
\mathbf{J}_{out}  = \frac{1}{2} e^{ik_0\overline{n} L}
\left[\begin{array}{c}
2 \cos(k_0 \Delta n L/2)\\
2 \sin(k_0 \Delta n L/2)\\
\end{array}\right] = 
e^{ik_0\overline{n} L}
\left[\begin{array}{c}
\cos(\Delta \varphi)\\
\sin(\Delta \varphi)\\
\end{array}\right]\!\!,
\label{eq:09_46}
\eeq
pri čemer je:
\beq
\Delta \varphi = k_0 \Delta n L/2.
\label{eq:09_47}
\eeq
Izhodna svetloba je torej linearno polarizirana, vednar zasukana za kot 
$\Delta \varphi$ glede na vstopno linearno polarizacijo. Pri tem je kot zasuka enak:
\boxeq{eq:09_48}{
\Delta \varphi = \frac{1}{2}k_0 L (n_L-n_D).
}
PREGLEJ PREDZNAKE!
Če velja $n_D>n_L$, potem snov polarizacijo suče v levo, sicer v desno. Za tipične
raztopine sladkorja je $\Delta n \sim 10^{-4}$.

Fenomenološko zapišemo:
\beq
\Delta \varphi = \beta L,
\label{eq:09_49}
\eeq
pri čemer je $\beta = \beta (\lambda)$. Parameter $\beta$ je specifična sučnost snovi,
podana v enotah $\si{\degree}/\si{mm}$. Referenčna valovna dolžina je pri $\lambda = 589,3~\si{nm}$
(črta natrijevega dubleta). Za raztopine je $\beta$ po definiciji podana pri raztopini v vodi
v razmerju 1:100 in temperaturi $T = 20~\si{\degree}C$. Primera vrednosti sta za dekstrozo
$\beta = 0,53~\si{\degree}/\si{mm}$ in za kremen $\beta = 21,6~\si{\degree}/\si{mm}$.

Pogosto se razlika med desno in levo krožno polariziranim valovanjem pojavi ne le v realnem, 
temveč tudi v imaginarnem delu lomnega količnika. Takšna snov eno cirkularno polarizacijo močneje
absorbira, drugo pa šibkeje. V tem primeru govorimo o cirkularnem dikroizmu snovi. Cirkularni
dikroizem (CD) v odvisnosti od valovne dolžine merimo z metodo CD spektroskopije.

\section{Faradayev pojav}
Faradayev ali tudi magneto-optični pojav opisuje pojav optične aktivnosti, ki 



\begin{example}{\bf Izpeljava Faradayevega pojava na Lorentzovem modelu}
Uporabimo Lorentzov model, brez sile dušenja, ampak z zunanjim magnetnim poljem.
\end{example}




Uporabo dodaj in primere.
