%\chapterimage{Geometrijska.jpg} % Chapter heading image

\chapter{Osnove laserjev}
V tem poglavju bomo na kratko opisali delovanje laserjev, ki so 
danes eno najpomembnejših orodij v optiki. Njihova prelomna
iznajdba v šestdesetih letih dvajsetega stoletja je omogočila
opazovanje povsem novih pojavov in uporabo optičnih metod
v številnih panogah industrije, medicine in telekomunikacij.

Do zdaj smo svetlobo obravnavali klasično, za
opis delovanja laserjev pa klasična optika ne zadošča in 
svetlobo moramo obravnavati kvantno. V kvantni optiki 
svetlobe ne opišemo kot valovanje, temveč kot 
prenos paketov (kvantov) energije, imenovanih fotoni. 
V tem poglavju bomo predstavili osnovne procese interakcije 
fotonov s snovjo in pojasnili, v katerih primerih se svetloba v snovi
absorbira in v katerih ojači. Opisali bomo preprost model laserja 
in na koncu na kratko opisali lastnosti laserske svetlobe.

\section{Sevanje črnega telesa}
V klasični sliki smo za opis snovi uporabili Lorentzev model, 
v katerem smo snov sestavili iz kroglic pozitivnega in 
negativnega naboja (glej razdelka~\ref{chap:lomni} in 
\ref{chap:AnizoLorentz}).
V tem modelu so kroglice med seboj povezane z vzmetmi, frekvenco
in amplitudo nihanja kroglic pa lahko zvezno spreminjamo.

V kvantnem opisu snovi atomi oziroma molekule zavzemajo
le stanja z diskretnimi vrednostmi energije. Obenem kvantno
obravnavamo tudi svetlobo, ki predstavlja potovanje diskretnih
kvantov energije, imenovanih fotoni. 
Energija fotona je sorazmerna z njegovo frekvenco $\nu$:
\boxeq{eq:foton}{
E_f = h\nu = \hslash \omega,
}
pri čemer je sorazmernostni faktor Planckova konstanta
$h = 6,62 \cdot 10^{-34}~\si{Js}$, imenovana 
po nemškem fiziku in nobelovcu Maxu Plancku (1858--1947).
Zaradi krajšega zapisa navadno uporabljamo reducirano Planckovo konstanto
$\hslash = h/2\pi$, 

Zamislimo si toplotni zalogovnik pri temperaturi $T$, v katerem 
je votlina s črnimi stenami. Znotraj votline se nahajajo atomi z diskretnimi
energijskimi nivoji $E_0, E_1, E_2$ ... Hkrati je v votlini zaradi 
končne temperature prisotno tudi termično sevanje v obliki 
elektromagnetnega valovanja (slika~\ref{fig:11_votlina}\,a). 
Oba sistema naj bosta v termičnem ravnovesju.

Atomi v votlini zasedajo različna diskretna  energijska stanja,
ki ustrezajo posameznim energijskim nivojem 
(slika~\ref{fig:11_votlina}\,b). Število atomov na izbranem
energijskem nivoju $i$ imenujemo zasedenost nivoja in jo označimo z $N_i$.
Razmerje med zasedenostmi nivojev podaja
Maxwell-Boltzmannova statistika:
\beq
\frac{N_2}{N_1} = \frac{e^{-E_2/k_BT}}{e^{-E_1/k_BT}} = e^{-(E_2-E_1)/k_BT},
\label{eq:11_01}
\eeq
pri čemer so $N_1$ zasedenost nižjega nivoja, $N_2$ zasedenost višjega 
nivoja in $k_B$ Boltzmannova konstanta, imenovana po avstrijskem
fiziku Ludwigu Boltzmannu (1844--1906). Njena vrednost znaša 
$k_B = 1,38 \cdot 10^{-23}~\si{J/K}$.
\begin{figure}[h!]
\centering
\def\svgwidth{80truemm} 
\input{slike/11_votlina.pdf_tex}
\caption{Zamislimo si votlino s črnimi stenami, v kateri so 
atomi in elektromagnetno valovanje v termičnem ravnovesju~(a). 
Atomi zasedajo le diskretne
energijske nivoje $E_i$, katerih zasedenost poda zasedbeno 
število $N_i$~(b). 
}
\label{fig:11_votlina}
\vglue-5truemm
\end{figure}

Elektromagnetno valovanje v votlini bomo opisali s spektrom sevanja
črnega telesa. Povprečno število fotonov $\langle n \rangle$ 
z energijo $\hslash \omega$ oziroma porazdelitev 
termičnega sevanja po frekvencah podaja 
Bose-Einsteinova statistika:
\beq
\langle n \rangle = \frac{1}{e^{\hslash \omega/k_B T}-1}.
\label{eq:11_02}
\eeq
Povprečna energija fotonov pri dani frekvenci je produkt energije fotona
in povprečnega števila fotonov pri tej frekvenci:
\beq
\langle W \rangle = \hslash \omega \langle n \rangle.
\label{eq:11_03}
\eeq
Za izračun spektra moramo upoštevati še ustrezno gostoto stanj, 
to je število različnih lastnih nihanj v votlini v bližini dane 
frekvence na enoto prostornine. Vzemimo kocko s stranico $L$ in 
preštejmo število lastnih nihajnih načinov (stoječih valovanj) v njej.
Valovne vektorje stoječih valovanj na splošno zapišemo v obliki:
\beq
\mathbf{k} = \left(\frac{\pi l}{L}, \frac{\pi m}{L}, \frac{\pi n}{L}\right)\!\!,
\label{eq:11_04}
\eeq
pri čemer so $l$, $m$ in $n$ cela števila. Valovni vektorji tako tvorijo 
mrežo v prvem oktantu prostora valovnih vektorjev.
Za velike vrednosti $k$ lahko število lastnih nihanj pri valovnih 
številih med $k$ in $k+dk$ izračunamo kot prostornino krogelne 
lupine pri $k$, deljeno s prostornino $\pi/L$, ki pripada posamezni 
mrežni točki. Dodamo še možnost dveh različnih polarizacij in dobimo:
\beq
dN = \frac{2}{8}4\pi k^2 dk \left(\frac{L}{\pi}\right)^3\!\!.
\label{eq:11_05}
\eeq
Odvisnost od $k$ prevedemo na frekvenčno odvisnost, delimo s prostornino
in za gostoto stanj, to je število lastnih nihanj na frekvenčni interval
na enoto prostornine, dobimo:
\beq
\varrho (\omega) = \frac{\omega^2}{\pi^2c^3}.
\label{eq:11_06}
\eeq
Čeprav smo gostoto stanj izpeljali za votlino v obliki kocke, 
je rezultat za dovolj velike vrednosti $k$ in $\omega$ splošno veljaven. 

Zdaj lahko izračunamo spekter izsevane svetlobe, tako da povprečno 
energijo izbranega lastnega nihanja (enačba~\ref{eq:11_03}) 
pomnožimo z gostoto stanj (enačba~\ref{eq:11_06}). 
Spektralno gostoto energije $u(\omega)$, ki je enaka energiji 
elektromagnetnega valovanja na enoto prostornine na enoto frekvence, 
opisuje Planckov zakon za sevanje črnega telesa v termičnem ravnovesju:
\boxeq{eq:Planck}{
u(\omega) =  
\frac{\hslash \omega^3}{\pi^2c^3}\frac{1}{e^{\hslash \omega/k_bT}-1}.
}
Spekter termičnega sevanja je močno odvisen od temperature telesa. Z naraščajočo
temperaturo njegova vrednost narašča, vrh spektra pa se pomika k višjim
frekvencam (slika~\ref{fig:11_Planck}).
\begin{figure}[h!]
\centering
\def\svgwidth{140truemm} 
\input{slike/11_Planck.pdf_tex}
\caption{Povprečna energija posameznega lastnega nihanja v odvisnosti
od njegove frekvence~(a), gostota stanj  oziroma lasnih nihanjih načinov
v votlini~(b) in njun produkt, to je Planckov spekter sevanja
črnega telesa pri dveh različnih temperaturah~(c). Velja $T_2>T_1$.
}
\label{fig:11_Planck}
\end{figure}

\section{Kvantni opis interakcije svetlobe s snovjo}
Nadaljujmo z obravnavo votline, v kateri so atomi 
in elektromagnetno valovanje v termičnem ravnovesju. 
Interakcijo med atomi in elektromagnetnim valovanjem 
opišemo s tremi različnimi procesi: absorpcijo, spontanim
sevanjem in stimuliranim sevanjem. Zaradi enostavnosti še
privzamemo, da imajo atomi samo dva energijska nivoja, nižjega pri energiji
$E_1$ in višjega pri $E_2$. Razliko med njima izrazimo s frekvenco kot:
\beq
E_2 -E_1 = \hslash \omega_{21}.
\label{eq:11_07}
\eeq
\vglue3truemm
\begin{figure}[h!]
\centering
\def\svgwidth{140truemm} 
\input{slike/11_procesi.pdf_tex}
\caption{Trije osnovni procesi interakcije svetlobe s snovjo:
absorpcija, pri kateri se foton absorbira, atom pa preide iz nižjega v višje stanje~(a); spontana emisija, pri kateri atom spontano preide iz višjega v nižje stanje in pri 
tem izseva foton~(b), in stimulirana emisija, pri kateri vpadni foton sproži prehod
atoma iz višjega v nižje stanje, izsevani foton pa je identično enak vpadnemu~(c).
}
\label{fig:11_procesi}
\end{figure}

\subsection*{Absorpcija} 
Absorpcija je proces, pri katerem atom absorbira vpadni foton in pri tem 
preide iz nižjega v višje energijsko stanje (slika~\ref{fig:11_procesi}\,a). 
Verjetnost za absorpcijo je močno odvisna od energije vpadnega fotona: če je 
njegova energija $\hslash \omega$ enaka razliki energij med nivojema atoma $E_2-E_1$, 
se foton lahko absorbira, sicer se ne more. Pomemben parameter pri izračunu 
verjetnosti za absorpcijo je tako spektralna gostota energije 
pri frekvenci prehoda med stanjema $u(\omega_{21})$. 
Število atomskih prehodov na časovno enoto je sorazmerno tudi zasedenosti
nižjega nivoja, tako da ga na splošno zapišemo kot:
\beq
\frac{dN_\mathrm{abs}}{dt} = B_{12}u(\omega_{21}) N_1,
\label{eq:11_08}
\eeq
pri čemer sorazmernostno konstanto označimo z $B_{12}$. 

\subsection*{Spontano sevanje}
Spontano sevanje (spontana emisija) je proces, pri katerem atom, 
ki se nahaja v višjem energijskem stanju, spontano preide v nižje 
stanje in ob tem izseva foton (slika~\ref{fig:11_procesi}\,b). Energija
izsevanega fotona je enaka razliki energij med atomskima nivojema.

Število spontanih prehodov na časovno enoto je sorazmerno številu
atomov v višjem stanju in ga zapišemo kot:
\beq
\frac{dN_\mathrm{sp}}{dt} = A_{21}N_2,
\label{eq:11_09}
\eeq
pri čemer smo vpeljali sorazmernostno konstanto $A_{21}$. Tipična vrednost 
za dovoljene prehode je $A_{21}\sim 10^{6}$--$10^8$, za prepovedane pa okoli 
štiri velikostne rede manj. Inverzna vrednost konstante $A_{21}$ 
ustreza življenjskemu času višjega nivoja oziroma naravnemu razpadnemu času višjega
stanja:
\beq
\tau = \frac{1}{A_{21}}.
\label{eq:11_10}
\eeq
Življenjski čas zgornjih nivojev je tako tipično $\tau\sim10$--$100~\si{ns}$. V primerjavi 
s stimuliranim sevanjem je spontano sevanje v delujočem laserju zanemarljivo in ga bomo
zato pri računih pogosto zanemarili. 

\begin{remark}
Verjetnost za prehod atoma iz višjega v nižje energijsko stanje s 
spontanim sevanjem opisuje konstanta $A_{21}$. Izračunamo jo lahko z
uporabo Fermijevega zlatega pravila, ki pove verjetnost za prehod 
iz stanja $|2\rangle$ v stanje $|1\rangle$ z dipolnim sevanjem na časovno enoto: 
\beq
A_{21} = \frac{\omega_{21}^3 e_0^2\langle 2|\mathbf{r}|1\rangle^2}
{3h \varepsilon_0 c_0^3}.
\label{eq:11_11}
\eeq 
\end{remark}

\subsection*{Stimulirano sevanje}
Tretji način interakcije svetlobe s snovjo je za delovanje laserja
najpomembnejši. Stimulirano sevanje je namreč proces, pri katerem 
vpadni foton sproži prehod atoma iz višjega
v nižji energijski nivo, ob tem pa nastane foton, ki je identičen vpadnemu.
Tako iz enega vpadnega fotona nastaneta dva izhodna fotona, ki potujeta
v isti smeri, imata enako frekvenco, fazo in polarizacijo. Ta proces lahko
poteče le v primeru, da je energija vpadnega fotona enaka razliki energij 
med atomskima nivojema.

Podobno kot smo zapisali število prehodov na časovno enoto za absorpcijo 
(enačba~\ref{eq:11_08}), zapišemo tudi število prehodov na časovno enoto 
za stimulirano emisijo kot:
\beq
\frac{dN_\mathrm{st}}{dt} = B_{21}u(\omega_{21}) N_2.
\label{eq:11_12}
\eeq
Ker mora biti na začetku atom v višjem stanju, je število prehodov sorazmerno
$N_2$, sorazmernostni koeficient pa označimo z $B_{21}$. Tipične vrednosti
koeficientov so $B_{21}\sim 10^{16}$--$10^{20}~\si{m^3/Js^2}$.

\subsection*{Einsteinovi koeficienti}
Koeficiente $A$, $B_{12}$ in $B_{21}$, ki smo jih vpeljali kot sorazmernostne
koeficiente pri opisu interakcije svetlobe s snovjo, imenujemo Einsteinovi 
koeficienti. Izkaže se, da njihove vrednosti niso neodvisne, ampak veljata med 
njimi sledeči zvezi:
\beq
B_{12}=B_{21}= B
\label{eq:11_13}
\eeq
in 
\beq
\frac{A}{B} = \frac{\hslash \omega_{21}^3}{\pi^2c_0^3}.
\label{eq:11_14}
\eeq
\begin{example}{\bf Zveza med Einsteinovimi koeficienti.}
Zvezi med Einsteinovimi koeficienti (enačbi~\ref{eq:11_13} in \ref{eq:11_14}) 
lahko izračunamo na preprostem primeru. Naj imajo atomi samo dva nivoja, nižjega in 
višjega, energija vpadnih fotonov pa naj bo enaka razliki energij med nivojema
$\hslash \omega  = E_2 - E_1= \hslash \omega_{21}$. 
Celotno število atomov, ki so ali v nižjem ali v višjem stanju, je konstantno
in velja $N_1 + N_2 = N$. 

Spreminjanje zasedenosti nižjega stanja zapišemo kot vsoto treh prispevkov:
\beq
\frac{dN_1}{dt} = A_{21}N_2 + B_{21}u(\omega_{21})N_2 - B_{12}u(\omega_{21})N_1.
\label{eq:11_15}
\eeq
Prvi člen v vsoti opisuje povečanje zasedenosti nižjega nivoja zaradi 
spontanega sevanja (enačba~\ref{eq:11_09}), drugi člen povečanje 
zaradi stimuliranega sevanja (enačba~\ref{eq:11_12}) in tretji člen
zmanjševanje zasedenosti zaradi absorpcije (enačba~\ref{eq:11_08}).
Za spreminjanje zasedenosti višjega stanja je izraz zelo podoben, razlikuje
se le v predznaku, saj se vsota zasedenosti obeh stanj ohranja.

V stacionarnem stanju v termičnem ravnovesju se zasedenosti nivojev 
ne spreminjata in velja:
\beq
A_{21}N_2 + B_{21}u(\omega_{21})N_2 - B_{12}u(\omega_{21})N_1 = 0.
\label{eq:11_16}
\eeq
Izrazimo spektralno gostoto energije:
\beq
u(\omega_{21}) = \frac{A_{21}N_2}{B_{12}N_1-B_{21}N_2} = \frac{A_{21}}{B_{12}N_1/N_2 - B_{21}}.
\label{eq:11_17}
\eeq
Upoštevamo Boltzmannovo porazdelitev za zasedenost nivojev (enačba~\ref{eq:11_01}) in dobimo:
\beq
u(\omega_{21}) = \frac{A_{21}}{B_{12}e^{\hslash \omega_{21}/k_B T} - B_{21}}.
\label{eq:11_18}
\eeq
Ker je v termičnem ravnovesju tudi elektromagnetno valovanje, ga lahko opišemo s 
Planckovim zakonom. Enačbo~(\ref{eq:11_18}) izenačimo z enačbo~(\ref{eq:Planck}):
\beq
u(\omega_{21}) = \frac{A_{21}/B_{21}}{e^{\hslash \omega_{21}/k_B T}B_{12}/B_{21} - 1} = 
\frac{\hslash \omega^3}{\pi^2c^3}\frac{1}{e^{\hslash \omega/k_bT}-1}
\eeq
in primerjamo koeficiente. Da se ujema funkcijska odvisnost v imenovalcu, mora veljati:
\beq
B_{12} = B_{21}.
\label{eq:11_19}
\eeq
Ker sta koeficienta enaka, ju lahko poenostavljeno označimo z $B$. 
Preostali faktorji se združijo v obliko:
\beq
\frac{A_{21}}{B} = \frac{\hslash \omega_{21}^3}{\pi^2c_0^3}
\label{eq:11_20}
\eeq
s čimer smo pokazali še enačbo~(\ref{eq:11_14}).

Parametre $A$ in $B$ imenujemo po Albertu Einsteinu, ki je že leta 1916
proučeval interakcije svetlobe s snovjo in predlagal opisani model. Na podlagi
modela je napovedal možnost ojačenja svetlobe s stimulirano emisijo in tako napovedal
delovanje laserja. Do prvega delujočega laserja je potem minilo še 
več kot 40 let. 
\end{example}

\section{Interakcija svetlobe s snovjo v optičnem resonatorju}
Optični resonatorji so naprave, znotraj katerih lahko vzbudimo 
stoječe elektromagnetno valovanje. Resonatorje navadno poznamo iz glasbe,
za svetlobo pa si lahko resonatorje mislimo kot zaprto škatlo
z zrcali na notranjih straneh, od katerih se svetloba odbija.
Frekvence vzbujenih stoječih valovanj (lastnih nihanj) so točno 
določene z geometrijo resonatorja in robnimi pogoji na njegovih stenah. 
Frekvence lastnih nihanj imenujemo tudi resonančne frekvence. 
Zaradi izgub v resonatorju črte v resonančnem spektru niso 
neskončno ozke, temveč imajo neko končno širino.

Po drugi strani tudi energija med posameznima atomskima nivojema 
ni povsem točno določena. Zaradi končnega razpadnega časa 
(enačba~\ref{eq:11_10}) ima spekter prehoda (absorpcije ali 
stimulirane emisije) neko končno širino. Tako imenovano
atomsko spektralno črto opišemo s funkcijo $g(\omega)$,
ki je Lorentzeve ali  Gaussove oblike okoli osrednje 
frekvence prehoda $\omega_{21}$. Zanjo velja:
\beq
\int_{-\infty}^\infty g(\omega) d\omega = 1.
\eeq

V primeru sevanja črnega telesa smo lahko privzeli, 
da je njegov spekter znotraj atomske spektralne širine 
približno konstanten (slika~\ref{fig:11_g}\,a) in enak $u(\omega_{21})$.
To smo tudi upoštevali v zapisu enačb (\ref{eq:11_08} in \ref{eq:11_12}). 

Pri interakcijah svetlobe in snovi v resonatorju pa je treba
upoštevati prekrivanje resonančnega spektra resonatorja in 
spektra atomskega sistema. Oba imata končno širino, vendar 
je širina resonanc navadno dosti ožja od naravne širine 
emisijske oziroma absorpcijske črte (slika~\ref{fig:11_g}\,b).
\begin{figure}[h!]
\centering
\def\svgwidth{120truemm} 
\input{slike/11_g.pdf_tex}
\caption{Spekter sevanja črnega telesa $u(\omega)$ je bistveno širši od atomske
spektralne črte $g(\omega)$ (a), spekter svetlobe iz resonatorja $u(\omega)$ pa je navadno
bistveno ožji od atomske spektralne črte $g(\omega)$ (b). V laserjih velja drugi primer.
}
\label{fig:11_g}
\end{figure}

Na splošno moramo pri zapisu izrazov za absorpcijo in stimulirano emisijo 
upoštevamo širini obeh črt. Število prehodov z absorpcijo je tako:
\beq
\frac{dN_\mathrm{abs}}{dt} = BN_1 \int_{-\infty}^{\infty} g(\omega) u(\omega) d\omega
\eeq
in za stimulirano emisijo:
\beq
\frac{dN_\mathrm{st}}{dt} = BN_2 \int_{-\infty}^{\infty} g(\omega) u(\omega) d\omega.
\eeq
Prvi skrajni primer, ko je širina spektra črnega telesa bistveno širša
od atomske spektralne črte, smo že opisali, zdaj pa poglejmo še drugo skrajnost, 
ko je spektralna širina resonančnih črt, podana s funkcijo $u(\omega)$, bistveno 
ožja od atomske spektralne črte, podane z $g(\omega)$. V tem primeru 
lahko privzamemo, da je vrednost $g(\omega)$ znotraj integrala konstantna in 
upoštevamo le njeno vrednost pri resonančni frekvenci $\omega_R$.

Dobimo:
\beq
\int_{-\infty}^{\infty} g(\omega) u(\omega) d\omega = g(\omega_R) \int_{-\infty}^{\infty}
u(\omega) d\omega = g(\omega_R) w,
\eeq
pri čemer je $\omega_R$ osrednja resonančna frekvenca resonatorja, $w$ pa gostota
energije elektromagnetnega valovanja. Poenostavljeno potem število prehodov pri absorpciji
in stimuliranem sevanju zapišemo kot:
\beq
\frac{dN_{abs}}{dt} = B N_1 g(\omega) w
\eeq
in
\beq
\frac{dN_{st}}{dt} = B N_2 g(\omega) w.
\eeq
Pri tem je $g(\omega)$ vrednost funkcije $g$ pri frekvenci $\omega$, ki ustreza monokromatskemu
resonančnemu elektromagnetnemu valovanju znotraj resonatorja, $w$ pa je gostota
energije valovanja pri resonančni frekvenci $\omega$. 

Funkcija $g(\omega)$ ima pogosto Gaussovo ali Lorenzovo obliko. Pri računanju pa jo
zaradi enostavnosti velikokrat nadomestimo s škatlasto funkcijo, ki je izven intervala $\Delta \omega$
enaka 0, znotraj tega intervala pa ima konstantno vrednost $g(\omega) = 1/\Delta \omega$.

\section{Ojačevanje svetlobe}
Zanima nas proces, ko na neko snov usmerimo snop svetlobe s svetlobnim tokom $P_0$, na izhodu
iz snovi pa dobimo svetlobni snop s tokom $P_1 > P_0$.  Napravi, ki poveča moč vpadne svetlobe, 
imenujemo optični ojačevalnik. 

Opazujemo procese v tanki plasti snovi debeline $dz$, katere prostornina je $dV = S dz$. V
tej tej plasti naj bo $\tilde{N}_1$ atomov v nižjem energijskem nivoju in $\tilde{N}_2$ 
v višjem energijskem nivoju.
Pri potovanju svetlobe skozi tako snov se svetlobni tok zmanjšuje zaradi absorpcije in povečuje
zaradi stimulirane in spontane emisije. Zanima nas samo tok v smeri vpadnega valovanja (vdolž osi
$z$), zato lahko spontano sevanje, ki je enakomerno porazdeljeno po vseh smereh prostora, zanemarimo.
Snov je postavljena v resonator (ali res?)

Sprememba energijskega toka je:
\beq
dP = S dj \hslash \omega \left(\frac{dN_{st}}{dt}- \frac{dN_{abs}}{dt} = 
\hslash \omega \left( \tilde{N}_2Bg(\omega) w - \tilde{N}_1Bg(\omega)w\right) = 
\hslash \omega B g(\omega) w (\tilde{N}_2 - \tilde{N}_1\right).
\eeq
Upoštevamo $j = wc$ in hkrati predpostavimo, da sta gostoti atomov v stanjih 1 in 2 v celotni
snovi konstantni:
\beq
\tilde{N}_1 = \frac{N_1}{V}Sdz \qquad \mathrm{in}\qquad \tilde{N}_2 = \frac{N_2}{V}Sdz.
\eeq
Dobimo:
\beq
dP = S dj = \hslash \omega B g(\omega) \frac{j}{c}\frac{N_2-N_1}{V}S dz
\eeq
in
\boxeq{eq:ojacenje}{
dj = \sigma \frac{N_2-N_1}{V}jdz = \gamma j dz,
}
pri čemer smo vpeljali sipalni presek za absorpcijo in stimulirano emisijo:
\beq
\sigma (\omega)= \frac{\hslash \omega g(\omega) B}{c}.
\eeq
Tipične vrednosti sipalnega preseka so $\sigma \sim 10^{-20}~\si{m^2}$.

Če želimo doseči ojačenje svetlobnega toka, mora biti koeficient ojačenja $\gamma$ 
pozitiven. Iz enačbe .. sledi, da je ta pogoj izpoljen le, kadar je $N_2-N_1>0$
in je torej zasedenost višjega stanja večja od zasedenosti nižjega stanja. 
Tako neravnovesno stanje imenujemo stanje obrnjene zasedenosti. V termičnem 
ravnovesju obrnjene zasedenosti ne moremo doseči, zato moramo za ojačenje svetlobe
sistem atomov vzdrževati z dovajanjem energije od zunaj.

\section{Trinivojski sistemi}
Da lahko v nekem sistemu dosežemo obrnjeno zasedenost in s tem optično ojačevanje,
moramo v interakcijski proces med snovjo in svetlobo vključiti vsaj tri atomske nivoje.
Takrat govorimo o trinivojskem sistemu. V dvonivojskem obrnjene zasedenosti s še tako
močnim dovajanjem energije (črpanjem) ne moremo doseči.

Naj bo celotno število atomov v sistemu $N$, zasedenosti posameznih nivojev pa 
označimo z indeksom. Potem velja:
\beq
N = N_0 + N_1 + N_2,
\eeq
pri čemer privzamemo, da je zasedenost osnovnega nivoja daleč največja $N_0 \gg N_1, N_2$
in da je posledično $N_0 \approx N$. Prisotna je tudi svetloba s frekvenco:
\beq
\omega_{21} = \frac{E_2-E_1}{\hslash},
\eeq
pri čemer $E_1$ in $E_2$ označujeta energiji prvega in drugega vzbujenega nivoja. Naš
cilj je ojačati svetlobo s frekvenco $\omega_{21}$, kar dosežemo le ob obrnjeni 
zasedenosti med nivojema 1 in 2.
V ta namen z zunanjim črpalnim mehanizmom neprestano vzbujamo atome iz osnovnega nivoja
v drugi vzbujeni nivo, črpanje pa neodvisno od mehanizma zapišemo v koeficientom $r$
oziroma:
\beq
\frac{dN_2}{dt} = r N_0.
\eeq
Zasedbene enačbe za vse tri nivoje potem zapišemo z upoštevanjem prehodov med njimi:
\begin{align}
\frac{dN_2}{dt} &= rN_0 - A_{20}N_2 - A_{21}N_2 + B_{21}w(\omega_{21})g(\omega_{21}) (N_1-N_2),\\
\frac{dN_1}{dt} &= - A_{10}N_1 + A_{21}N_2 - B_{21}w(\omega_{21})g(\omega_{21}) (N_1-N_2),\\
\frac{dN_0}{dt} &= - rN_0 + A_{20}N_2 + A_{10}N_1.
\end{align}
Brez škode lahko spontane prehode iz drugega vzbujenega nivoja v osnovni nivo zanemarimo, poleg 
tega namesto $N_0$ vstavimo $N$. 

Zanima nas stacionarno stanje, ko so časovni odvodi enaki nič. Iz tretje enačbe dobimo
preprosto zvezo:
\beq
N_1 = \frac{rN_0}{A_{10}},
\eeq
iz druge pa:
\beq
\left(B_{21}w(\omega_{21})g(\omega_{21}) + A_{21}\right)N_2 = \left(B_{21}w(\omega_{21})g(\omega_{21}) + 
A_{10}\right)N_1.
\eeq
Sledi:
\beq
N_2 = \frac{B_{21}w(\omega_{21})g(\omega_{21}) + A_{10}}{B_{21}w(\omega_{21})g(\omega_{21}) + A_{21}}N_1
\eeq
in od tod z upoštevanjem enačbe...:
\beq
N_2-N_1 = \frac{A_{10}-A_{21}}{B_{21}w(\omega_{21})g(\omega_{21}) + A_{21}}\frac{rN}{A_{10}}.
\eeq
Za dosego obrnjene zasedenosti v trinivojskem sistemu mora torej veljati $A_{10}>A_{21}$. Verjetnost za
prehod iz nivoja 1 v osnovni nivo mora biti torej večja od verjetnost za prehod iz drugega vzbujenega
v prvi vzbujen nivo. Povedano drugače: najvišji nivo se mora prazniti počasneje od srednjega nivoja, da med
njima dosežemo obrnjeno zasedenost.

V praksi navadno uporabljamo sisteme, v katerih je $A_{10}\gg A_{21}$. V tem primeru lahko izraz
za obrnjeno zasedenost še dodatno poenostavimo in dobimo:
\beq
N_2-N_1 = \frac{rN}{A_{21}}~\frac{1}{1+B_{21}w(\omega_{21})g(\omega_{21})/A_{21}}.
\eeq
Upoštevamo še zvezo $w(\omega_{21}) = j/c$ in zapišemo:
\beq
N_2-N_1 = \frac{rN}{A_{21}}~\frac{1}{1+\frac{B_{21}g(\omega_{21})}{A_{21}c}j} = 
\frac{rN}{A_{21}}~\frac{1}{1+j/j_s}.
\eeq
Vpeljali smo saturacijsko gostoto toka $j_s = A_{21}c/B_{21}g(\omega_{21})$. 

Vstavimo izračunano obrnjeno zasedenost v enačbo za optično ojačevanje (enčba ..):
\beq
dj = \sigma (\omega_{21})\frac{rN}{VA_{21}}\frac{1}{1 + j/j_s}j dz = \frac{G j dz}{1+j/j_s},
\eeq
pri čemer 
\beq
G = \sigma(\omega_{21})\frac{rN}{VA_{21}}
\eeq
označuje koeficient ojačenja pri nizkih močeh.

Enačbo .. lahko integriramo:
\beq
\int_{j_0}^j \frac{dj}{j}\left(1 + j/j_s\right) = \int_0^z G dz
\eeq
in dobimo zvezo:
\beq
\ln\frac{j}{j_0} + \frac{j-j_0}{j_s} = Gz.
\eeq
Zapisana enačba podaja odvisnost $z(j)$, ki jo v limitnih primerih preprosto obrnemo 
v bolj uporabno odvisnost $j(z)$. Kadar so vpadne moči majhne in je $j \ll j_s$, drugi člen
na levi strani zanemarimo in ostane eksponentno naraščajoča odvisnost od prepotovane poti po snovi:
\beq
dj \approx Gjdz \qquad \Longrightarrow \qquad j = j_0e^{Gz}.
\eeq
Za velike vpadne moči, za katere velja $j \gg j_s$ svetlobna moč 
narašča le linearno:
\beq
dj \approx \frac{G j dz}{j/j_s} qquad \Longrightarrow \qquad j = j_0 + Gj_s z.
\eeq
Opisani pojav imenujemo nasičenje ojačenja. Vstavimo koeficient ojačenja
pri nizkih močeh (enačba), saturacijsko gostoto toka (enačba) in presek za absorpcijo (enačba). 
Dobimo:
\beq
Gj_s = \frac{\sigma r N A_{21}c}{V A_{21}B_{21}g(\omega_{21})} = \frac{\hslash \omega_{21}rN 
B_{21}g(\omega_{21})}{V B_{21}g(\omega_{21})} = \hslash \omega_{21}\frac{rN}{V}.
\eeq
Od tod zapišemo povečanje gostote svetlobnega toka:
\beq
dj = \hslash \omega_{21}\frac{rN}{V}dz,
\eeq
kar pomeni, da v izbrani plasti snovi vsi atomi, ki jih s črpalnim mehanizmom vzbudimo v drugi vzbujeni
nivo, na osnovi stimulirane emisije prispevajo dodatni svetlobni tok k vpadnemu elektromagnetnemu valovanju.
Takrat torej vso razpoložljivo energijo sistema počrpamo in ojačenje je nasičeno. 

\section{Laser}
Laser je naprava, v kateri izkoristimo stimulirano emisijo za nastanek koherentne in monokromatske
svetlobe. Sestavljajo jo trije osnovni sestavni deli: ojačevalno sredstvo za ojačenje svetlobe, 
črpalni sistem za vzdrževanje obrnjene zasedenosti v ojačevalnem sredstvu, in resonator, ki zagotavlja
prevlado stimulirane emisije.

Beseda laser je pravzaprav kratica(?) za Light Amplification by Stimulated Emission of Radiation, 
to je ojačevanje svetlobe s stimuliranim sevanjem. 

Ojačevalno sredstvo je lahko plin, trdna snov ali tudi tekočina. Črpalni mehanizem je z električnim
tokom, svetilka (ali drug laser), resonator pa sta dve ukrivljeni zrcali, med katera postavimo
ojačevalno sredstvo. Svetloba se odbija med zrcaloma, vsakič se pri prehodu snovi ojači. Eno zrcalo
je karseda odbojno z odbojnostjo $100~\%$, drugi pa ima malo manjšo odbojnost, da svetloba izhaja
iz laserja. 

Naj bo dolžina laserskega resonatorja $L$, dolžina ojačevalnega stedstva v resonatorju pa $L'$. V enem 
obhodu resonatorja, to je od enega zrcala do drugega in nazaj, svetloba dvakrat preide skozi ojačevalno
sredstvo. Povečanje gostote svetlobnega toka na en obhod je tako:
\beq
\Delta j = \frac{G j 2L'}{1+j/j_s}.
\eeq
Izračunamo še povečanje energije elektromagnetnega valovanja, pri čemer upoštevamo zvezo:
$W = wV = jV/c$ in dobimo:
\beq
\Delta W = \frac{GW 2L'}{1+W/W_s},
\eeq
pri čemer je $W_s = j_s V/c$ saturacijska energija. 

Po drugi strani se energija iz resonatorja tudi izgublja. Deloma zaradi namenskega izhajanja
svetlobe iz laserja skozi izhodno zrcalo, deloma zaradi izgub v resonatorju zaradi absorpcije, sipanja:
\beq
\Delta W = -\Lambda W,
\eeq
pri čemer parameter $\Lambda$ opisuje izgube na obhod resonatorja.

Stacionarno stanje je doseženo, ko se ojačenje na obhod resonatorja po velikosti ravno izenači z izgubami:
\beq
\Delta W = \Lambda W = \frac{GW 2L'}{1+W/W_s}.
\eeq
Enačba ima dve rešitvi:
\beq
W=0 \qquad \mathrm{in} \qquad W = W_s \left(\frac{G}{G_\mathrm{pr}} - 1\right),
\eeq
pri čemer je $G_\mathrm{pr} = \lambda/2L'$ ojačenje na pragu. Vrednost parametra $G$ 
je odvisna od črpanja. Dokler je črpanje šibko in vrednost $G$ majhna, laser ne sveti in velja prva rešitev. 
Ko je črpanje dovolj veliko, je $G>G_\mathrm{pr}$ in energija v laserju narašča linearno s parametrom $G$.
Takrat laser na osnovi stimulirane emisije oddaja usmerjeni koherentni izhodni snop svetlobe, kar
je karakteristika laserjev.

Izhodni svetlobni tok iz laserja je:
\beq
P = (1-\mathcal{R}_2) W_s \left( \frac{G}{G_\mathrm{pr}}-1\right) \frac{c}{2L},
\eeq
pri čemer smo upoštevali čas obhoda resonatorja, v katerem je izsevana izračunana energija.
